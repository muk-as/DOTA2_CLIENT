"lang"
{ 
	"Language" "romanian" 
	"Tokens" 
	{

				"npc_dota_hero_antimage_bio"													"Din mănăstirea lor din muți, călugării din Turstarkuri priveau valurile de invadatori care măturau regatele din văile accidentate de dedesubt. Aflați în siguranța cuibului lor monastic izolat din vârful munților, călugării asceți și pragmatici s-au ținut departe de luptele lumești, cufundându-se într-o meditație care făcea abstracție de zei sau magie. În cele din urmă, și-a făcut apariția Legiunea Zeului Mort, formată din cruciați care aveau o singură misiune sinistră: de a-i converti pe credincioșii localnici la nihilosofia otrăvitoare a Lordului Neviu al acestora. Dintr-un ținut care nu cunoscuse nimic altceva decât sânge și război timp de o mie de ani, Legiunea a adunat sufletele și rămășițele legionarilor răpuși și le-a trimis împotriva călugărilor din Turstarkuri. Mănăstirea a rezistat cu greu doar două săptămâni împotriva asaltului, iar puținii călugări care s-au obosit să iasă din meditații au crezut că invadatorii nu erau nimic altceva decât niște viziuni demonice trimise să-i abată de la meditație. Călugării au ajuns să moară pe locurile pe care se aflau, pe pernele lor de mătase. Doar un singur tânăr a supraviețuit, un pelerin venit ca acolit, aflat în căutarea înțelepciunii, dar care nu fusese încă primit în rândurile călugărilor. Acesta a privit îngrozit cum călugării cărora le servise ceai și urzici au fost măcelăriți, iar apoi s-au sculat morți pentru a se alătura rândurilor preoțimii Zeului Mort. Rămas singur cu doar câteva din prețioasele pergamente dogmatice din Turstarkuri, acesta s-a făcut nevăzut și s-a îndreptat către ținuturile vecine care erau mai sigure, jurând să-i distrugă nu numai pe cei care foloseau magia Zeului Neviu, ci și magia în sine. "

				"npc_dota_hero_queenofpain_bio"													"Regele Ecclesiant din Elze are o dorință arzătoare pentru durere--durere interzisă. Într-o ipostază mai puțin proeminantă politic, astfel de dorințe pot fi considerate imprudente, dar pentru un rege ca el, să satisfacă astfel de dorințe ar fi pus în pericol chiar Tronul Divin. Astfel acesta s-a întors în temnița sa plină de demonologi, promițând libertate oricui ar putea invoca un succubus și să o lege de sine, slujindu-l. Creatura care a fost chemată, Akasha fiind numele ei, i-a aratat atâtea torturi, regele numind-o asftel Secret Queen și a început astfel să își piardă tot timpul suportând torturile ei--eventual lăsând baltă toate responsabilitațile în favoarea obținerii plăcerii din durerea pe care doar ea o putea produce. Queen of Pain putea să-l aducă aproape de moarte, dar aceasta era legată de rune, neavând voie să-l omoare. Nebăgarea de seamă a regelui a provocat în final o răscoală. Acesta a fost târât din camera sa și aruncat din Tower of Invocations și în momentul morții sale, Queen of Pain a fost eliberată în lume, fără a fi servitoarea nimanui--liberă să-și folosească tortura pe cine voia de cuviință."

				"npc_dota_hero_lina_bio"														"Rivalitatea dintre surorile vitrege Lina the Slayer și Rylai, sau Crystal Maiden, devenise legendară în zona temperată, unde cele două și-au petrecut tumultoasa copilărie. În timp ce mezina Crystal era sinceră și naivă, ca orice copil de vârsta ei, Lina se afla mereu în avantaj, căci firea ei vulcanică era temperată prin inteligență și chibzuință. Depășiți de personalitățile total opuse ale celor două fiice, părinții lor au fost nevoiți să se mute dintr-o casă în alta de 6 ori - una dintre locuințe a fost distrusă de foc și o alta de ger. Nicicum viața lor nu era mai ușoară. Într-un final, părinții și-au dat seama că cea mai bună soluție este separarea celor două fiice. Lina, fata cea mare, a fost trimisă în sud, în dogoritorul Deșert Misrule, ca să crească în casa unei mătuși răbdătoare. Climatul acela i-a fost prielnic, iar sosirea ei în Deșertul Misrule a făcut o impresie bună în rândurile localnicilor moleșiți. Cel puțin un pețitor a plecat cu degetele fripte sau cu sprâncenele arse. Lina le-a retezat avansurile în propriul ei stil. Ea este mândră și încrezătoare și nimic nu-i poate domoli înflăcărarea."

				"npc_dota_hero_mirana_bio"														"Născută într-o familie regală, o prințesă de sânge ce urmează să fie pe Tronul Solar, Mirana a cedat cu bună voință orice drept asupra pământului plictisitor sau titluri când s-a dedicat complet în serviciul lui Selemene, Zeița Lunii. Cunoscută de atunci ca și Princess of the Moon, Mirana stă la pândă în Pădurile Nightsilver căutând pe oricine dorește să braconeze lotusul sacru luminos din lacurile păstrătoare ale Zeiței. Călărind pe animalul său felin imens, ea este pregătită, mândră și neînfricată, în ritm cu fazele lunii și rotirea constilațiilor mai mari. Arcul ei, încrustat cu fragmente ascuțite de minereu lunar, extrage din puterea lunii pentru a-și pregăti săgețile de lumină."

				"npc_dota_hero_furion_bio"														"Când Verodicia, Zeița Pădurilor, terminase de orânduit zonele de vegetație, plantând semințe însuflețite, ademenind apele îngemănate din adâncurile pietrelor și făcând soarele să-și dedice întreaga atenție asupra lucrurilor care creșteau, și-a dat seama că timpul ei sosise și, asemenea unei frunze al cărei destin este scris încă din sămânță, avea să se veștejească înainte de a vedea roadele visului ei. Îndurerată să-și abandoneze lumea în care vlăstarii nici nu străpunseseră pământul, moment în care ar fi fost fragezi și vulnerabili în fața oricărui rău, ea a găsit în punguța sa de semințe o ultimă sămânță pe care uitase s-o cultive. Aceasta a rostit un singur cuvânt seminței, înghițind-o în timp ce cădea. Corpul ei vast s-a descompus în timpul iernii lungi, transformându-se în humus care a hrănit sămânța în primăvară. Iar, în dimineața echinocțiului de primăvară, înainte ca toată pădurea să se trezească, acea ultimă sămânță a încolțit într-o clipită. Din ea a ieșit Nature's Prophet, înfrunzit, înțelept și puternic, posedând puterea Verodiciei de a vedea unde e mai mare nevoie de el în apărarea verzișului și cine poate fi suficient de norocos să-i fie aliat."	

				"npc_dota_hero_windrunner_bio"													"Pădurile vestice își apără temeinic secretele. Unul dintre acestea este Lyralei, maestrul arcaș al pădurii și fina preferată a Vântului. Cunoscută acum ca Windranger, familia lui Lyralei a fost ucisă în timpul unei furtuni, chiar în noaptea nașterii copilei -- o vijelie a măturat casa părintească și toate lucrurile s-au împrăștiat care-ncotro, luate de vânt. Doar micuța abia născută a supraviețuit în tot acel câmp al morții și-al distrugerii. În liniștea asurzitoare așternută după furtună, Vântul a auzit strigătele bebelușului aflat în iarbă. Ce norocoasă! I-a fost milă de copilă, a ridicat-o pe aripile sale până la cer și a purtat-o într-un sat vecin, unde a lăsat-o în pragul unei case. În anii care au urmat, Vântul i-a fost mereu aproape - o vizita ocazional, privind-o de la distanță în timp ce ea își îmbunătățea abilitățile. Acum, după mulți ani de antrenament, săgețile lui Windranger sunt trase direct la țintă, iar viteza ei de mișcare este orbitoare, de parcă Vântul ar arunca-o dindărăt. Ea își nimicește dușmanii cu o ploaie de săgeți. Aproape că a ajuns o forță a naturii."

				"npc_dota_hero_lion_bio"														"Odinioară maestru incontestabil al artei vrăjitoriei și membru al ordinului Demon Witch, Lion și-a câștigat faima printre semeni luptând de partea luminii și dreptății. Dar lingușirea corupe... Având puteri depășite numai de ambiția sa, vrăjitorul a fost sedus de un demon și transformat în necurat - și-a vândut sufletul pentru glorie. După o serie de crime oribile, care i-au întinat sufletul, vrăjitorul convertit a fost abandonat. Demonul l-a trădat, încheiind gheșefturi mai bune cu inamicii săi. Furia lui Lion a fost fără margini - l-a urmărit pe demon până în măruntaiele iadului și l-a măcelărit, rupându-i fiecare membru și luând, ca amintire, unul dintre brațe. Dar toate aveau să aibă un preț. Lion a rămas transfigurat după luptă, trupul său fiind transformat în ceva de nerecunoscut. S-a ridicat din iad ca încarnare a furiei, ucigându-i chiar și pe aceia care-i spuneau odinioară \"maestru\" și aducând prăpăd peste tot în calea lui, în locurile unde cândva era cel mai respectat vrăjitor. A rămas singurul supraviețuitor al tradiției Demon Witch, iar cei care se autodenumesc acoliți sau studenți vor fi în curând ușurați de mana și purtați spre alte locuri, de cele mai slabe rafale de vânt."

				"npc_dota_hero_vengefulspirit_bio"												"Chiar și cel mai mulțumit Skywrath este o creatură cu un temperament neplăcut, unul care tinde să-și caute răzbunarea chiar și pentru cea mai nesemnificativă insultă. Dar Vengeful Spirit este esența răzbunării. Cândva, era o membră mândră și feroce a neamului ei. Shendelzare era prima în linia de succesiune pentru tronul Cuibului Spectral, asta până când trădarea surorii sale a privat-o de dreptul ei din naștere. Prinsă în plasa unui asasin, Shendelzare s-a eliberat, dar în acel moment și-a pierdut aripile, iar ciuntă și-n deplină umilință a fost nevoită să o ia la pas. Cu aripile rupte, știa că nu va fi acceptată niciodată de Skywrath drept conducătoare și că sora ei va fi de neatins, aceasta aflându-se în cel mai înalt punct al Cuibului, o locație inaccesibilă nezburătorilor. Nedorind să fie o schiloadă lipsită de aripi și dorindu-și răzbunarea mai mult decât puterea ce i se cuvenea de drept, prințesa trădată a căzut la o înțelegere cu zeița Scree'Auk: aceasta a renunțat la trupul ei distrus în schimbul unei forme veșnice de energie spirituală, capabilă să cauzeze pierzanie în lumea materială. Chiar dacă va rămâne nezburătoare pentru eternitate, aceasta se va putea răzbuna."

				"npc_dota_hero_witch_doctor_bio"												"O siluetă slăbănoagă, dar fibroasă, cu membre și trăsături inegale, înaintează cu un mers bizar pe câmpul de luptă în căutarea acelui punct slab unde talentele sale pot face cel mai mult bine și cel mai mult rău. Fie că-i ruptă din încheieturi sau pur și simplu malformată, acestei creaturi nu i se poate nega puterea. Un toiag lung lovește pământul, în timp ce Zharvakko, Witch Doctorul, avansează cu arsenalul său de amulete, blesteme și vrăji. Este un trup care a acaparat cunoștințe magice - pe care le-a învățat și perfecționat pe parcursul mai multor vieți duse în ținuturile muntoase de pe insula Arktura. Ele îi sunt acum folositoare - le utilizează cu precizie împotriva inamicilor săi. Zharvakko poate fi prietenul tău cel mai bun sau cel mai oribil dușman--vindecând aliații și nenorocindu-i pe toți cei care i se opun."

				"npc_dota_hero_leshrac_bio"														"Leshrac, Sufletul Chinuit, este o entitate smulsă din inima naturii, o ființă liminală a cărei existență însăși se află pe jumătate într-un plan al existenței și pe jumătate în altul. Inteligența sa este atât de pătrunzătoare încât nu poate ignora nici măcar o clipă ororile agonizante care au stat la baza întregii creații. Odată, un mare filosof, căutător al sensului existenței, a încercat să pătrundă adâncurile naturii cu cristalele cronoptice bântuite și a fost transformat pentru totdeauna de misterele oribile ce i s-au dezvăluit. Acum, cele mai întunecate abisuri ale cunoașterii sale sunt iluminate doar de scânteia trecătoare a aroganței sale. Asemenea altor ființe elementare, Leshrac este pe deplin una cu natura, dar, în cazul său, aceasta este una stridentă și vicioasă. El este singurul care distinge adevărul malefic al realității și nu are trebuință de cei care cred că universul păstrează o răsplată specială pentru cei care dau dovadă de bunăvoință."		

				"npc_dota_hero_juggernaut_bio"													"Nimeni nu a văzut vreodată fața ascunsă sub masca lui Yurnero, zis Juggernaut. Se presupune doar că aceasta există. Pentru că s-a împotrivit unui lord corupt, Yurnero a fost exilat de pe străvechea Insulă a Măștilor, o pedeapsă care i-a salvat viața. La scurt timp după aceea, insula a dispărut sub valuri într-o noapte de magie răzbunătoare. El este singurul care a rămas să păstreze vie lunga tradiție Juggernaut a insulei, o artă a ritualului și a luptei cu sabia. Ca ultim practicant al acestei arte, încrederea și curajul lui Yurnero sunt roadele unui antrenament care nu se termină niciodată; tehnica sa inventivă cu sabia dovedește că nu a încetat niciodată să își găsească singur provocări. Totuși, motivele sale rămân la fel de misterioase precum fața sa. Pentru un erou care a pierdut totul de două ori, el luptă ca și cum victoria ar fi deja o certitudine. "

				"npc_dota_hero_pudge_bio"														"Pe Câmpurile Carnajului Nesfârșit, departe în sudul Quoidge, o figură corpolentă muncește neîncetat prin noapte--dezmembrând, eviscerând, adunând membrele și măruntaiele celor căzuți astfel încât câmpul de bătălie să fie curat până la răsărit. În tărâmul său blestemat, nimic nu poate să se descompună sau să putrezească; niciun cadavru nu se poate întoarce vreodată în pămânrul de unde a venit, nu contează cât de adânc sapi mormântul. Plin de stoluri de păsări sacrofage care au nevoie de acesta să le taie carnea în bucăți mici, Pudge, Butcherul, își îmbunătățește abilitățile cu lame ce devin mai ascuțite cu cât le folosește mai mult. Fâs, fâs, pleosc. Carnea cade de pe os; tendoane și ligamente se despart ca hârtia udă. Și în timp ce acesta a avut mereu o preferință pentru măcelărie, peste ani, Pudge a evoluat un gust pentru produsele secundare ale acestuia de asemenea. Începând cu bucată de mușchi aici, o gură de sânge acolo...înainte ca după să-și arunce fălcile adânc în trunchiurile cele mai dure, precum un câine ce ronțăie cârpe. Chiar și cei care nu se tem de Spintecător, se tem de Butcher."

				"npc_dota_hero_bane_bio"														"Când zeii au coșmaruri, cel care le aduce este Bane Elemental. Cunoscut și ca Atropos, Bane s-a născut din spaimele nocturne ale zeiței Nyctasha. O forță a terorii prea puternică pentru a fi stăpânită de somn, el s-a ridicat din visele ei, s-a hrănit din nemurirea ei și și-a însușit forma vaporoasă din sângele ei ca de cerneală. El este esența fricii. Muritorii care îi aud vocea își aud cele mai întunecate secrete șoptite la ureche. El trezește frica ascunsă în inima fiecărui erou. Veghea nu oferă nicio scăpare, căci sângele negru al lui Bane, ce picură necontenit, este o smoală ce-și prinde dușmanii în coșmar. În prezența lui Bane, fiecare erou își amintește că trebuie să se teamă de întuneric."

				"npc_dota_hero_earthshaker_bio"													"Asemenea unui golem sau a unui gargui, Earthshaker a fost cândva una cu pământul, iar acum cutreieră liber la suprafața sa. Spre deosebire de celelalte făpturi, el este creația propriei voințe și nu slujește vreunui stăpân. Aflat în somnul său neliniștit, învăluit de un strat gros de piatră, a devenit conștient de viața ce plutea liber deasupra sa, moment în care curiozitatea i-a fost trezită.<br><br>În timpul unui sezon de cutremure, vârfurile muntoase din Nishai s-au scuturat, stârnind avalanșe ce au schimbat cursul râurilor și au transformat văile ușor adânci în prăpăstii fără fund. După ce pământul s-a liniștit în sfârșit, Earthshaker s-a făcut văzut din praful ce se așternea, aruncând deoparte și de alta bolovani uriași ca și cum s-ar fi lepădat de o păturică.<br><br>Și-a modelat înfățișarea după chipul unei bestii muritoare și a luat numele de Raigor Copită-Grea. Acum sângerează, respiră, iar prin urmare, poate muri. Spiritul său rămâne însă cel al pământului, a cărui putere o poartă în totemul magic pe care îl are mereu alături. În ziua în care se va întoarce în țărână, pământul îl va primi ca pe un fiu rătăcitor."

				"npc_dota_hero_sand_king_bio"													"Nisipurile din Scintillant Waste sunt vii și conștiente--tot deșertul vast vorbește cu sine însuși, cugetând gânduri care pot fi concepute doar de așa o imensitate. Dar când are nevoie să găsească o formă pentru a comunica cu cei cu viziune mai limitată, eliberează un fragment din sine, și umple o carapace din armură magică, creată de către vicleanul Djinn din Qaldin. Această identitate esențială își spune Crixalis, însemnând 'Suflet al Nisipului,' dar alții o cunosc ca și Sand King. Sand King ia forma unei arahnide uriașe, inspirată de locuitorii mici, dar ubicvitari ai Scintillant Waste; iar asta este într-adevăr o expresie exterioară a naturii sale feroce. Gardian, luptător, ambasador--Sand King este toate acestea, inseparabil de deșertul nesfârșit ce i-a dat viață."

				"npc_dota_hero_nevermore_bio"													"Se spune că Nevermore the Shadow Fiend are sufletul unui poet și, de fapt, are mii de suflete. De-a lungul anilor, el a pretins sufletele poeților, preoților, împăraților, cerșetorilor, sclavilor, filozofilor, criminalilor și (firește) ale eroilor; niciun tip de suflet nu îi scapă. Nu se știe ce face cu ele. Nimeni nu a pătruns vreodată în Abisul din care Nevermore se întinde ca un pește prădător de printre roci astrale. Le devorează una după alta? Le încalecă prin încăperile templelor înspăimântătoare sau le va ține închise într-o mare de suflete? Este el doar o simplă marionetă împinsă prin fisura dimensională de un păpușar demonic? Atât de netrebnică și de intensă este aura lui întunecată încât nicio minte rațională nu o poate străpunge. Desigur, dacă îți dorești cu adevărat să știi unde se duc sufletele furate, există o singură cale de a afla: adaugă-ți sufletul la colecția lui Nevermore. Sau doar asteaptă-l."

				"npc_dota_hero_sven_bio"														"Sven este fiul bastard născut dintr-un Cavaler de Veghe și Pallid Meranth. A crescut în Ruinele Malului Întunecat, până când tatăl său a fost executat pentru încălcarea Codexului de Veghe, iar mama sa izgonită de către rasa sălbatică din care provenea; astfel Sven a învățat că onoarea nu se regăsește într-o ordine socială, ci doar în propria persoană. După ce a îngrijit-o pe mama sa aflată pe patul de moarte, Sven și-a oferit serviciile, ca novice, ordinului Cavalerilor de Veghe, fără a-și divulga însă adevărata identitate. Timp de 13 ani a studiat la școala tatălui său, urmând regulile acelea stricte și învățând că propria sa existență este... o rușine. Apoi, în ziua care ar fi trebuit să își depună jurământul, a înșfăcat Lama Proscrisă, a sfărâmat Casca Sacră și a ars Codexul în Flacăra Sfântă. A părăsit Cetatea de Veghe pentru todeauna, urmându-și propriul cod... până la ultima rună strictă. A rămas tot cavaler, dar altfel... un cavaler proscris. Acum este propriul lui stăpân."

				"npc_dota_hero_phantom_assassin_bio"											"Printr-un proces de clarviziune, copiii sunt aleși să fie crescuți de Surorile Vălului, un ordin ce consideră asasinarea ca o parte sacră a ordinii naturale. Surorile identifică țintele prin meditație și enunțări ale oracolelor. Nu acceptă contracte și par să nu urmărească ținte pentru scopuri politice sau de mercenari. Crimele lor nu sunt în legătura cu programe prestabilite și pot părea a fi complet la întâmplare: O figură de mare putere nu are șanse mai mari de a fi eliminat decât un țăran sau un săpător de fântâni. Orice tipar ar urma uciderile, este cunoscut doar lor. Ele își tratează victimele ca pe sacrificii și moartea la mână lor e considerată o onoare. Crescute fără nicio identitate înafară de cea a ordinului, oricare Phantom Assasin poate lua locul alteia; numărul lor nu este cunoscut. Poate sunt multe, poate sunt puține. Nimic nu se știe despre ce zace sub Vălul Fantomă. Doar că aceasta, din când în când, când nimeni nu e destul de aproape să audă, se știe că își agită vălul cu șoapte interzise ale numelui său: Mortred."

				"npc_dota_hero_skeleton_king_bio"												"Ani de-a rândul - nimeni nu știe câți să fi fost - Regele Ostarion a clădit un regat din rămășițele dușmanilor săi. A fost o misiune inutilă și obsesivă, regele încercând să ridice o monarhie menită să dureze o eternitate. El credea că, atâta vreme cât se înconjura de turnuri de apărare, transformându-și palatul într-o fortăreață, moartea nu avea să îl atingă vreodată. Într-un sfârșit, a aflat că totul a fost o amăgire... propriile sale oase puteau să piară. Profund neîncrezător în carnea care-i acoperea scheletul, regele a căutat în permanență secretul veșniciei, extinzându-și regatul și, în cele din urmă, începând să învețe tainele Wraith-ului, o formă de energie spirituală pură pe care unele suflete întunecate o lepădau la moarte. Spera în secret că o infuzie de Wraith Essence îl va ajuta să-și făurească un trup atât de luminos și de veșnic precum era egoul său. În momentul solstițiului milenar - cunoscut sub numele de Wraith-Night, regele a început un ritual de transformare, convingându-și supușii să-i adune suficient de multe suflete pentru a-și hrăni ambiția de a deveni nemuritor. Nimeni nu a știut câți dintre campionii lui au murit în acea noapte pentru că un singur supraviețuitor conta cu adevărat - Wraith King, care în următoarea dimineață s-a ridicat odată cu Soarele. Acum, rareori, regele se mai așează pe tronul său grandios - în schimb, pășește prin lume cu sabia scoasă din teacă, cerând loialitate până la moarte și după."

				"npc_dota_hero_drow_ranger_bio"													"Drow Ranger poartă numele familiei Traxex, unul potrivit pentru cei scunzi, cam respingători și asemănători unor troli din neamul Drow. Dar Traxex însăși nu este o drow. Părinții ei călătoreau într-o caravană care a fost atacată de tâlhari, iar măcelul gălăgios asupra celor nevinovați a stârnit mânia neamului tăcut Drow.<br><br>După ce lupta s-a încheiat, aceștia au dat peste o fetiță ascunsă printre carele distruse și au hotărât că nu aveau cum s-o abandoneze. Încă de mică, Traxex s-a dovedit pricepută în mod natural în artele pe care ei le prețuiau: furișarea, tăcerea și delicatețea. Ca spirit, dacă nu chiar trupește, ar fi putut fi o copilă drow schimbată la naștere, întoarsă în căminul ei adevărat. Dar pe măsură ce creștea, îi întrecea cu mult pe cei din familia adoptivă și ajunse să se considere urâtă. La urma urmei, trăsăturile ei erau netede și simetrice, ducând lipsă cu totul de negi și de mustăcioare aspre.<br><br>Înstrăinată de tribul care o crescuse, s-a retras să trăiască singură în pădure. Călătorii rătăciți, care reușesc să scape din desiș, povestesc uneori despre o arcașă de o frumusețe de neimaginat, care îi pândea din depărtare de printre copaci, iar apoi dispărea ca un vis înainte ca ei să se poată apropia. Suplă și tăcută, rece ca gheața, dar arzătoare, se mișcă în liniște ca un văl de ceață. Acele șoapte pe care le auzi sunt săgețile ei înghețate care-și găsesc calea către inima unui dușman. "

				"npc_dota_hero_morphling_bio"													"Cometa a circulat timp de eoni întunecați. Ținută sub jugul unui soare îndepărtat, legată prin atracția implacabilă a gravitației, bila masivă de gheață a circulat bezmetic prin întunericul dintre lumi, s-a transformat ciudat din cauza călătoriei sale întunecate. În ajunul străvechiului Război al Vloy, ea a străpuns cerul și a aprins o cărare strălucitoare în noapte - un semn pe care ambele armate l-au interpretat ca pe un rău augur. Bila înghețată s-a topit într-o explozie puternică, în timp ce dedesubt două forțe s-au legat în luptă de-a lungul malurilor unui râu îngust. Eliberat astfel din staza sa înghețată, Morphling s-a născut în conflict, un puternic spirit al naturii, care este unul cu mareelele oceanului, capricios și violent. A intrat în bătălie, luând instinctiv forma primului general care a îndrăznit să se avânte pe apă - iar apoi l-a ucis. Pe măsură ce războinicii caraghioși se ciocneau între ei, Morphling își schimba forma constant în timpul bătăliei, absorbind instant rolurile acestor noi și ciudate creaturi - acum un pedestraș, acum un arcaș, acum un cavaler - până când, în momentul în care și ultimul soldat a căzut, Morphling jucase deja fiecare rol. Sfârșitul bătăliei a fost începutul lui."

				"npc_dota_hero_bloodseeker_bio"													"Strygwyr, Bloodseeker, este un vânător sfințit prin ritual, Ogarul Gemenilor Jupuiți, trimis din vârfurile acoperite de ceață din Xhacatocatl în căutare de sânge. Jupuiții cer cantități oceanice de sânge pentru a rămâne sătui și împăcați, așa că mai degrabă și-ar secătui întregul imperiu montan de locuitori dacă preoții de pe platourile înalte nu i-ar potoli. Astfel, Strygwyr pornește în căutarea măcelului. Energia vitală a oricărui sânge pe care îl varsă curge imediat către Gemeni prin însemnele sacre de pe armele și armura lui. De-a lungul anilor, el a ajuns să întruchipeze energia unui câine de vânătoare cumplit; în luptă este sălbatic ca un șacal. Sub masca lui Bloodseeker, în goana potolirii setei de sânge, se spune că uneori poți zări trăsăturile Jupuiților, luându-și în stăpânire Ogarul."

				"npc_dota_hero_axe_bio"															"Ca soldat de rând în Armata Ceții Roșii, Mogul Khan a pus ochii pe poziția de General al Ceții Roșii. Bătălie după bătălie, și-a dovedit valoarea prin fapte sângeroase. Ascensiunea lui în ierarhia militară a fost ușurată de faptul că nu ezita niciodată să-și decapiteze superiorii. În Campania Celor o Mie de Lacuri, care a durat șapte ani, el s-a remarcat printr-un măcel glorios, faima lui crescând tot mai mult, în timp ce numărul camarazilor de arme scădea constant. În noaptea victoriei sale finale, Axe s-a autoproclamat noul General al Ceții Roșii, asumându-și titlul suprem de „Axe”. Dar trupele sale fuseseră reduse la zero. Desigur, mulți muriseră în luptă, dar un număr semnificativ au fost răpuși de lama lui Axe. Nu e nevoie să spunem că majoritatea soldaților se feresc acum să-l aibă drept conducător. Însă asta nu contează deloc pentru Axe, care știe că cea mai bună armată este cea formată dintr-un singur om."

				"npc_dota_hero_razor_bio"														"Printre forțele emblematice ce populează Underscape, Razor the Lightning Revenant este printre cele mai de temut. Cu biciul său de fulger, el patrulează Labirintul Îngust, acea rețea înșelătoare de pasaje prin care sunt sortate sufletele în funcție de inteligența, viclenia și insistența lor înnăscute. Plutind deasupra Labirintului, Razor privește în jos la sufletele nedumerite și le administrează șocuri electrice care atât pedepsesc cât și grăbesc sufletele pe măsură ce își decid destinul, îndreptându-se spre ieșiri luminoase sau spre hăuri întunecate nesfârșite. Razor este întruchiparea eternă a unei puteri dominatoare, abstract și degajat în aplicarea puterii. Totuși, el are un aer distins ce sugerează că își derivă o plăcere sardonică din munca sa."

				"npc_dota_hero_storm_spirit_bio"												"Storm Spirit este la propriu o forță a naturii, forța sălbatică a vântului și vremii, cuprinse în formă umană. Și ce mai formă zgomotoasă, jovială și nestăpânită este! La fel de veselă ca un unchi preferat, injectează fiecare scenă cu energie crepitantă. Dar nu a fost todeauna așa, iar în creația sa a avut loc o tragedie. Acum multe generații, pe câmpiile de dincolo de Wailing Mountains, un neam bun murea în secetă și foamete. Un elemntalist simplu, pe nume Thunderkeg, a folosit o vrajă interzisă pentru a invoca spiritul furtunii, cerând ploaie. Înfuriat de îngâmfarea acestui muritor, Furtuna Celestial cunoscută ca Raijin, a distrus tărâmul, pustiindu-l cu vânturi și inundații. Thunderkeg nu putea face față lui Celestial, asta până când a invocat o vrajă sinucigașă care le-a contopit destinele într-unul singur: a capturat-o pe Celestial în cușca propriului corp. Prinși împreună, umorul bun și fără măsură a lui Thunderkeg s-a contopit cu energia nebună a lui Raijin, creându-l pe jovialul Raijin Thunderkeg, un Celestial care umblă prin lume în formă fizică. "

				"npc_dota_hero_crystal_maiden_bio"												"Născută într-un tărâm cu climă temperată și crescută alături de Lina, sora ei mai mare și mai înfocată, Rylai, Crystal Maiden, a descoperit la scurt timp că afinitatea ei înnăscută pentru gheață aducea numai necazuri celor din jurul ei. Izvoarele și râurile de munte înghețau în câteva clipe dacă se oprea în apropierea lor pentru a se odihni. Recoltele erau distruse de ger. Livezile roditoare se transformau în labirinturi de gheață, iar fructele cădeau stricate la pământ. Exasperați, părinții lor au trimis-o pe Lina la ecuator, iar Rylai s-a văzut exilată în Ținuturile Înghețate, un tărâm nordic și rece, unde a fost primită de un vrăjitor de gheață. Acesta își săpase un schit pe vârful Ghețarul Inimii-Albastre. După o ucenicie îndelungată, vrăjitorul a declarat-o pregătită pentru practica solitară și i-a lăsat locul, coborând în adâncul ghețarului pentru a hiberna timp de o mie de ani. De atunci și-a desăvârșit măiestria în Tainele Înghețului, iar acum abilitățile ei nu au egal."

				"npc_dota_hero_kunkka_bio"														"Ca Amiral al măreței Marine Claddiene, Kunkka era însărcinat cu protejarea insulelor patriei sale atunci când demonii Cataractei au lansat un atac coordonat asupra meleagurilor omenești. După ani de mici incursiuni și atacuri tot mai îndrăznețe și devastatoare, flota demonică și-a trimis toate corăbiile carnivore asupra Insulei Tremurătoare. Disperați, Magii Sinucigași din Cladd și-au îndeplinit ritualul suprem, invocând o mulțime de spirite strămoșești pentru a apăra flota. Împotriva demonilor, acestea abia dacă au fost îndeajuns pentru a schimba cursul luptei.<br><br>Privind cum demonii îi scufundau corăbiile una câte una, Kunkka găsea măcar satisfacția de a le decima flota cu magia sa ancestrală. Dar, în toiul bătăliei, ceva din ciocnirea dintre demoni, oameni și spiritele atavice a trezit cumva o a patra putere, care zăcea adormită în adâncuri. Valurile au început să țâșnească în sus în jurul puținelor nave rămase și Maelrawn Tentacularul a apărut în mijlocul luptei. Tentaculele sale s-au încolăcit printre corăbii, trăgând laolaltă vase demonice și omenești, amestecând apa și vântul într-un haos furios.<br><br>Ce s-a întâmplat în mijlocul acelei furtuni nimeni nu poate spune cu siguranță. Vuietul Cataractei, părăsită de foștii săi locuitori, încă se poate auzi. Kunkka este acum Amiralul unei singure corabii, o navă fantomatică ce retrăiește fără sfârșit ultimele secunde ale distrugerii sale. Dacă el însuși a murit atunci rămâne un mister. Nici măcar Tidehunter, cel care l-a invocat pe Maelrawn, nu știe cu siguranță."

				"npc_dota_hero_warlock_bio"														"Ca și Custode Șef și Director la Achiziții al Arhivelor Ancestrale ale Academiei Ultimyr, Demnok Lannik era neobosit în căutarea volumelor pierdute, rare și interzise. Niciun templu blestemat nu era atât de neprimitor, nicio potecă dintr-o cavernă nu era atât de înșelătoare încât grijile față de propria sa supraviețuire să îl convingă să nu intre dacă zvonurile spuneau că vreo bucată de învățătură primordială mai supraviețuia în adâncuri. Dar, investigațiile sale au atras mânia entităților protectoare încât a fost în sfârșit nevoit să deprindă artele magiei. S-a dedicat învățării vrăjitoriei cu aceeași obsesie temeinică ce a marcat căutările sale de rarități, devenind cel mai puternic vrăjitor al Academiei în mai puțin timp decât e necesar pentru majoritatea practicanților să își completeze cursurile de licență. Ulterior i-a venit un gând și a făcut un baston din Dreadwood și a invocat în el un spirit captiv din Iadurile Externe. Și anticipând ziua când va fi descoperit fiecare carte de vrăji pierdută, a început să scrie propria sa Carte Neagră a Magiei. Cu siguranță va fi plină de învățăminte."

				"npc_dota_hero_zuus_bio"														"Lordul Raiului, tatăl zeilor, Zeus se comportă cu toți Eroii de parcă ar fi copii lui nebunatici și rebeli. După ce a fost prins de nenumărate ori în mijlocul întâlnirilor cu femei muritoare nenumărate, soția sa divină i-a dat în sfârșit un ultimatum: 'Dacă iubești muritorii atât de mult, du-te să devii unul. Dacă te dovedești credincios, atunci întoarce-te la mine drept soțul meu nemuritor. Altfel mergi și mori printre creaturile tale.' Zeus i-a găsit logica (și magia ei) necontestabile, și a fost de acord cu planul ei. El s-a comportat cel mai bine de atunci, și oarecum mai dornic de imortalitate decât de muritori. Dar pentru a se dovedi demn de soția sa eternă, el trebuie să continue urmărirea victoriei pe câmpul de luptă."

				"npc_dota_hero_tiny_bio"														"Tiny s-a născut ca o bucată de stâncă, originile sale fiind un mister asupra căruia se speculează constant. Acum el este un Stone Giant, dar ce obișnuia să fie? O bucățică ruptă din călcâiul unui Golem? Un ciob de piatră măturat din atelierul unui sculptor de gargui? Un fragment din Oracular Visage al lui Garthos? O curiozitate puternică a pus stăpânire pe Tiny și ea este cea care-l mână neobosit prin lumea aceasta, în căutarea originilor sale, a familiei și poporului său. Pe măsură ce cutreieră, el se mărește și capătă greutate; în mod paradoxal, forțele care sapă în rocile obișnuite, erodându-le, lui îi oferă grandoare."

				"npc_dota_hero_puck_bio"														"La prima vedere, Puck pare să fie un personaj pueril și răutăcios, dar dincolo de aparențe, Puck are o cu totul altă personalitate. Sub forma juvenilă a unui Faerie Dragon, o creatură care trăiește de eoni, Puck trece peste milenii cu aparența sa de copil. E drept că din punct de vedere tehnic Puck este un copil, dar ea va continua să fie astfel până ce orașele de astăzi vor dispărea în neant. Motivația ei este un mister și ceea ce pare o joacă poate ascunde de fapt o intenție ascunsă. Afecțiunea sa infinită pentru răutate reprezintă singurul indicator al adevăratei naturi a lui Puck."

				"npc_dota_hero_dazzle_bio"														"Fiecare tânăr acolit al Ordinului Dezun trebuie să treacă printr-o serie de rituri înainte de a deveni un preot al umbrelor. Ultimul rit, ritul umbrelor, este o călătorie spirituală tulburătoare prin Tărâmul Nothl, un domeniu imprevizibil de unde mulți nu se mai întorc. Dintre cei care revin, unii se dovedesc nebuni, iar alții posedă aptitudini stranii. Dar toți cei care se duc acolo sunt marcați de experiențele lor.<br><br>Mânat de dorința de iluminare, Dazzle a fost cel mai tânăr din tribul său care a cerut vreodată să treacă prin ritul sacru. La început, ordinul l-a refuzat, spunând că este prea tânăr. Dar Dazzle nu s-a lăsat descurajat. Simțind ceva deosebit în tânărul acolit încăpățânat, bătrânii au cedat. Dazzle a băut poțiunea sacră și s-a așezat lângă foc, în timp ce restul tribului a dansat întreaga noapte.<br><br>În această dimensiune eterică a Tărâmului Nothl, proprietățile luminii și întunericului sunt inversate. Astfel, lumina sa strălucitoare vindecătoare, frumoasă pentru ochiul nostru, este de fapt o formă sinistră a răului, iar cele mai întunecate fapte sunt săvârșite într-o strălucire orbitoare. Intuiția bătrânilor a fost profetică: Dazzle s-a întors la poporul său ca un preot al umbrelor cum nu mai fusese vreunul, cu puterea de a vindeca, dar și de a distruge. Acum el își folosește darul pentru a-și răpune dușmanii și a-și tămădui prietenii."

				"npc_dota_hero_lich_bio"														"Pe când trăia (înainte de a fi un Lich), magul gheții, Ethreain, folosise amenințarea zăpezilor nimicitoare pentru a înrobi întregi regate. Supușii săi, ajutați de câțiva magicieni disperați, au prins în cele din urmă destul curaj cât să-l ia prin surprindere. Înarmați cu destule lanțuri fermecate cât să-l lege pe vecie, l-au înfășurat pe magul gheții cu greutăți din adamant și l-au aruncat într-un iaz despre care se știa că nu avea fund. Ei bine, avea.<br><br>A căzut vreme de un an înainte ca o stâncă ieșită în afară să-l agațe. Acolo a zăcut mort, dar fără să putrezească, până când geomantul Anhil s-a gândit să verifice legenda despre așa-numitul Iaz Negru Fără Fund. În timp ce punea la îndoială această legendă, firul cu plumb al acestuia s-a încurcat în lanțurile ce-l legau pe magicianul înecat, iar astfel a ridicat la suprafață un trofeu neașteptat. Crezând că, dacă-l va învia pe mort, va putea să-l întrebe pe Lich despre proprietățile iazului, i-a îndepărtat legăturile și a început un ritual simplu de înviere. Chiar și urmașii dușmanilor lui Ethreain fuseseră demult uitați de vremuri, astfel că nimeni nu era acolo să-l avertizeze pe Anhil de imprudența pe care o făcea. Dar acesta și-a înțeles greșeala aproape imediat, căci Lich s-a scuturat de lanțuri și l-a consumat."

				"npc_dota_hero_tidehunter_bio"													"Tidehunter cunoscut ca și Leviathan a fost cândva campionul Insulelor Scufundate, dar motivele sale sunt la fel de misterioase ca cele ale poporului său. Toți știm importanța culoarelor de navigație ale Drylanders, acum imperiile se pot ridica sau decădea în funcție de cine controlează deschiderea la apă. Mai puțin cunoscute sunt rutele submarine, și cum triburile contradictorii ale Disaporei Meranthic și-au înlăturat locuitorii prin lupte subacvatice nesfârșite. În tratatele fragile dintre Mer și Men, putem avea o idee vagă despre mărimea imperiilor scufundate, dar politicile lor par să fie complexe și opace. S-ar părea că Leviathan s-a plictisit de aceste certuri jalnice, și a plecat de unul singur loial numai zeului său abisal, Maelrawn Tentacularul. El pândește apele mici în căutarea bărbaților sau meranth care se abat în calea sa, și cu o ură specială pentru Admiral Kunkka, care i-a fost de mult timp inamicul cel mai înverșunat pentru motive pierdute în cele mai adânci șanțuri ale mării."

				"npc_dota_hero_riki_bio"														"Riki s-a născut copilul mijlociu al unei mari dinastii din Tahlin. Cu un frate mai mare pregătit pentru tron și un frate mai mic răsfățat și susținut, Riki, micuțul fiu mijlociu, părea să se fi născut pentru arta invizibilității. Era o artă pe care el o cultiva și una care în cele din urmă i-a salvat viața în noaptea când poporul său a fost trădat și familia sa a fost măcelărită. Din toată linia regală, numai el a scăpat-mic și agil, de neluat în seamă, folosind fumul ca acoperire. Și-a croit drum înafara pământurilor regale, folosindu-se de avantajul surprizei, în liniște tăind gâtul unui războinic inamic după altul. Acum eliberat de responsabilitățile regale, Riki își folosește talentele în slujba unei noi meserii: Stealth Assasin. Își reduce la tăcere inamicii, ascuțindu-și abilitățile, sperând ca într-o zi să se răzbune pe cei care i-au ucis familia și i-au răpit dreptul din naștere."

				"npc_dota_hero_enigma_bio"														"Nimic nu se știe despre trecutul lui Enigma. Există doar povești și legende, majoritatea apocrife, transmise de-a lungul epocilor. Adevărul, însă, este că Enigma rămâne un mister pentru care singura biografie reală este descrierea: el este o forță universală, un devorator de lumi. O ființă a vidului, uneori corporală, alteori eterică. O bestie între planuri.<br><br>Există povești cum că a fost odată un mare alchimist ce a încercat să dezlege secretele universului și a fost blestemat pentru aroganța sa. Alte legende vorbesc despre el ca despre o ființă străveche cu o gravitație stranie, abisul întrupat: o voce schimonosită ivită din întunericul primordial, de dinaintea primei lumini a universului. Mai există legende și mai vechi care spun că el este prima stea care s-a năruit, o gaură neagră care a devenit complexă și conștientă și ale cărei motivații sunt de nepătruns, a cărei putere este implacabilă, o forță a distrugerii dezlănțuită asupra existenței înseși."

				"npc_dota_hero_tinker_bio"														"Rasa mai mică a lui Boush, Tinkerul, este cunoscută pentru inteligență, viclenie, și relația înțepată cu magia. Pentru mândria lor, ei supraviețuiesc de pe seama inteligenței lor, și folosesc numai acele puteri ale naturii care pot fi deblocate prin metodologii raționale. Chiar și această abținere a dus spre multe probleme, după cum atestă Boush. Cândva un investigator cheie al legii naturale, Boush, Tinkerul, a condus o investigație intelectuală vastă despre funcționarea naturii, fondând un laborator subteran în deșerturile ascunse de cețuri zvonite ale Podișului Violet. În timp ce disprețuiau vrăjitorii pentru pericolele pe care le aduc lumii, Boush și asociații săi Tinker au lucrat trufași să deschidă un portal spre un tărâm dincolo de înțelegere și au inaugurat unele coșmaruri ale lor. O ceață neagră se ridică din interiorul cavernos al Podișului Violet, învăluindu-l într-un întuneric permanent din care sunetele ororii se emană perpetuu. Boush a scăpat numai cu mintea și invențiile pe care le căra, singurul Tinker care să supraviețuiască Incidentului Podișului Violet."

				"npc_dota_hero_necrolyte_bio"													"În timpul unei ciume groaznice, un călugăr obscur cu înclinații întunecate, un Rotund'jere, s-a găsit promovat la rangul de Cardinal prin moartea rapidă a superiorilor săi. În timp ce alții din ordin au plecat să ajutoreze pe bolnavi, noul cardinal rânduit s-a retras în Catedrala din Rumusque, plănuind să primească bunurile nobililor pe moarte, promițându-le recompense spirituale dacă îi dădeau domeniile terestre prin acte. În timp ce ciuma s-a domolit, rămânând numai în unele zone mai mici încăpățânate, comportamentul acestuia a intrat în atenția ordinului superior, care l-a găsit vinovat de erezie și l-au condamnat să servească într-o secție pentru ciumă, blestemat cu vrăji care îi asigurau o boală lentă și persistentă. Dar aceștia nu au considerat imunitatea sa naturală. Rotund'jere a prins boala, dar în loc de a muri, aceasta îi hrănea puterea, transformându-l într-un vrăjitor veritabil al ciumei, un Papă al Pestilenței. Proclamându-se Necrophos, el călătorește prin lume, împrăștiind ciuma oriunde se duce, și mărindu-și puterea teribilă cu fiecare sat pe care prezența sa pestilențială îl distruge."

				"npc_dota_hero_beastmaster_bio"													"Karroch a crescut în infamie. Mama lui a murit la naștere; tatăl, potcovar pentru Ultimul Rege din Slom, a murit călcat în picioare când Karroch avea cinci ani. După aceea, Karroch a intrat în slujba menajeriei regelui, unde a crescut alături de toate fiarele curții regale: lei, maimuțe, cerbi și ființe mai puțin cunoscute, aproape de necrezut. Când băiatul avea șapte ani, un explorator a adus o fiară nemaivăzută înainte. Trăgând-o în fața regelui, în lanțuri, fiara a vorbit, deși gura îi rămăsese nemișcată. Cuvintele sale: o pledoarie pentru libertate. Regele doar a râs și a poruncit ca fiara să-i ofere spectacol; când aceasta a refuzat, a lovit-o cu Sceptrul Nebun și a poruncit să fie azvârlită în cușcă. <br><br>În lunile ce au urmat, băiatul Karroch a strecurat hrană și leacuri vindecătoare ființei rănite, reușind doar să-i încetinească degradarea. Fără cuvinte, fiara i-a vorbit băiatului, iar treptat legătura lor s-a întărit, până când băiatul a descoperit că putea susține o conversație. De fapt, putea acum să vorbească cu toate creaturile din menajeria regelui. În noaptea în care fiara a murit, o furie l-a cuprins pe băiat. A incitat animalele curții să se răscoale și a deschis cuștile, lăsându-le să se dezlănțuie pe domeniul palatului. Ultimul rege a fost sfâșiat în timpul luptelor. În mijlocul haosului, un cerb regal s-a plecat în fața băiatului care-l eliberase și, cu Beastmaster călare pe el, a sărit peste zidurile înalte ale moșiei și a scăpat. Acum bărbat, Karroch, Beastmaster, nu și-a pierdut abilitatea de a vorbi cu creaturile sălbatice. A crescut, devenind un războinic în armonie cu sălbăticia naturii."

				"npc_dota_hero_faceless_void_bio"												"Groaza-Beznei, Faceless Void, este un vizitator din Claszureme, un tărâm atemporal. Rămâne un mister de ce această ființă dintr-o altă dimensiune consideră că lupta pentru Nestematele Dușmance merită aventurarea în planul nostru fizic, însă se pare că orice dezechilibru al puterii în această lume are repercusiuni și în dimensiunile învecinate. Timpul nu reprezintă pentru Groaza-Beznei decât un instrument cu care-și înfrânge dușmanii și-și sprijină aliații. Viziunea sa asupra cosmosului l-a făcut să fie distant și detașată, însă pe câmpul de luptă se dovedește capabil să ia lucrurile personal."

				"npc_dota_hero_death_prophet_bio"												"Krobelus, sau Death Prophet, era o prorociță a morții, care e un mod de a spune că ghicea viitorul pentru cei mai bogați dintre cei care doreau să privească dincolo de văl. Dar, după mulți ani de căutări în numele altora, aceasta a început să caute indicii despre propria-i soartă. Când moartea a refuzat să-i dezvăluie secretele, a încercat să le cumpere în schimbul vieții sale. Dar prețul suprem s-a dovedit a fi insuficient.<br><br>Moartea a întors-o iar și iar, ascunzându-i mereu cele mai profunde mistere. Gelozia ei devenea din ce în ce mai mare. Alții puteau muri pentru eternitate, de ce nu și ea? De ce trebuia ea singură să fie aruncată înapoi pe țărmurile vieții cu o regularitate atât de obositoare? De ce nu era demnă de singurul lucru pe care toate celelalte ființe vii îl considerau de la sine înțeles? Totuși, nu se descuraja.<br><br>De fiecare dată când se întorcea din mormânt, aducea cu sine câte o fărâmă de moarte. Fantomele o urmau ca frânturi ale sufletului ei sfărâmat; sângele ei devenea subțire și ectoplasmatic. Creaturile amurgului o considerau una de-a lor. Cu fiecare moarte, ea renunța la o fărâmă de viață și începea să pără că sfârșitul îi era aproape. Cu o dedicare sporită față de moarte și fără alt client în afară de ea însăși, Krobelus s-a aruncat tot mai fervent în abisul morții, hotărâtă să împlinească singura profeție care îi scăpase: aceea în care, într-o zi, Death Prophet nu se va mai întoarce din moarte niciodată."

				"npc_dota_hero_viper_bio"														"Viper, entitatea malefică al unui vrăjitor sadic care l-a capturat și a sperat să-l domesticească, era curios de fericit pentru că scăpase din Nether Reaches, din măruntaiele Pământului unde nu pătrundea nimeni și unde nimic nu se schimba niciodată. În Nether Reaches, rasa lui Viper a trăit milioane de ani, înainte să fie amenințată de alunecările de teren care i-au izolat pe Netherdrake în caverne luminoase. Viper a avut nevoie de un timp pentru a se conforma dorințelor vrăjitorului, sperând ca acesta să-l învețe despre magia neagră. Dar curând și-a dat seama că puține vrăji sunt la fel de letale ca toxinele pe care le avea de la nașterea sa. Secretând un acid care a distrus rapid barele cuștii, Netherdrake a scăpat în libertate, a scuipat otravă în ochii bătrânului vrăjitor și a dat de veste lumii să știe că a apărut un maestru nou."

				"npc_dota_hero_dragon_knight_bio"												"După ani petrecuți pe urmele unui șercan legendar, cavalerul Davion s-a trezit în fața unui adversar dezamăgitor: temutul Slyrak ajunsese bătrân și firav, aripile îi erau zdrențuite, puținii solzi rămași erau măcinați de putregaiul solzilor, colții erau tociți precum niște cioturi, iar suflarea sa de foc nu era mai amenințătoare decât un mănunchi de chibrituri umede.<br><br>Nevăzând nicio onoare în a-l ucide, cavalerul Davion era pe punctul de a pleca și de a-și lăsa adversarul să moară în pace, când o voce îi pătrunse mintea. Slyrak îl ruga în șoaptă pe Davion să-i ofere onoarea unei morți în luptă. Davion a fost de acord, iar pentru milostenia sa a fost răsplătit mai mult decât s-ar fi așteptat: când își afundă lama în pieptul lui Slyrak, dragonul îi străpunse gâtul lui Davion cu un pinten. Pe măsură ce sângele lor se amesteca, Slyrak își trimise puterea pe calea sângelui, trimițând cavalerului toată forța și veacurile sale de înțelepciune. Moartea dragonului le pecetlui legătura, iar Dragon Knight se născu. Puterea străveche care doarme în Davion, acum Dragon Knight, se trezește atunci când acesta are nevoie de ea. Sau poate chiar dragonul este cel care are nevoie de cavaler..."

				"npc_dota_hero_dark_seer_bio"													"Iute la nevoie și un strateg viclean, Ish’Kafel, Dark Seer, nu are nevoie de arme tăioase pentru a-și învinge dușmanii, bazându-se în schimb pe puterea minții sale formidabile. Adevăratul lui talent stă în abilitatea de a manevra lupta în favoarea sa. Venit dintr-un loc pe care îl numește „Ținutul de dincolo de zid”, Dark Seer rămâne un străin pe aceste meleaguri, un războinic dintr-o lume dincolo de vălul acestei realități.  <br><br>Cândva a fost un mare general al poporului său și un apărător viteaz al regelui-zeu Damathryx, însă armata sa a fost decimată de o forță mult mai puternică în ultimele zile ale Marelui Război al Granițelor. În fața unei înfrângeri iminente, acesta a făcut un ultim gest disperat: a condus forțele inamice în labirintul dintre ziduri. În ultima clipă, chiar înainte de a fi capturat, a trecut dincolo de ziduri și le-a sigilat pentru totdeauna într-o explozie de energie întunecată. După ce praful s-a așternut, și-a dat seama că își salvase poporul, dar s-a trezit sub soarele unei alte lumi, fără nicio cale de întoarcere. Acum este hotărât să-și dovedească valoarea ca strateg militar și jură să demonstreze că este cel mai priceput tactician pe care l-a cunoscut vreodată această lume nouă și stranie."

				"npc_dota_hero_clinkz_bio"														"La poalele Dealurilor Sângerânde se întinde pe o mie de leghe pădurea Hoven, unde băltoace negre strâng sângele mâlos al înălțimilor, iar regele-mag Sutherex domnește cu bunătate. Cândva, Clinkz, un protector sub jurământ al pământurilor din Hoven, și-a câștigat reputația prin măiestria sa cu arcul. În al trei sutelea an al regelui-mag, demonul Maraxiform s-a ridicat din al șaselea iad pentru a revendica pădurea. Ca răspuns, regele-mag a invocat o vrajă indestructibilă: celui care îl va omorî pe demon i se va oferi Viața Fără De Sfârșit.<br><br>Fără să știe despre vrajă, Clinkz s-a aruncat în luptă, apărându-și pământurile împotriva asaltului de foc al demonului. Clinkz l-a împins pe Maraxiform înapoi până la porțile celui de-al șaselea iad, unde, în pragul flăcărilor infernale, cei doi s-au încins într-o luptă pe viață și pe moarte. Grav rănit, demonul a dat frâu unei explozii de foc demonic, în timp ce Clinkz a tras ultima săgeată. Săgeata și-a nimerit ținta, în timp ce focul demonic se revărsa peste pământ, aprinzând băltoacele negre și învăluindu-l pe Clinkz în același moment în care demonul își dădea ultima suflare. Astfel, vraja regelui a avut efect chiar în clipa când flăcările îl mistuiau pe arcaș, conservându-l în această stare nefericită: o ființă osoasă și furioasă, surprinsă în momentul morții, care poartă suflarea iadului în călătoria sa spre eternitate."

				"npc_dota_hero_enchantress_bio"													"Aiushtha pare a fi o creatură a pădurilor inocentă și lipsită de griji. Deși acest lucru este cât se poate de adevărat, aceasta nu este nicidecum întreaga ei poveste. Ea înțelege pe deplin suferința lumii naturale. A hoinărit mult, străbătând atât codri luminoși, cât și întunecați, indiferent de climă și anotimp, adunând prieteni, împărtășind vești, aducând voioșie și vindecare oriunde se ducea, căci în lumile sfâșiate de război, pădurile sunt nivelate pentru a construi corăbii și mașinării de asediu, iar în locurile unde domnește pacea, copacii sunt tăiați pentru a ridica locuințe și a arde în nenumărate de vetre.<br><br>Aiushtha aude rugămințile ființelor mărunte, acele neamuri ascunse care au nevoie de umbra verde și de bolta frunzelor pentru a prospera. Ea își pleacă urechea la cei ce n-au pe cineva care să-i asculte. Le duce în lume poveștile din adâncul pădurii, crezând că buna ei dispoziție este un fel de farmec, capabil să împlinească promisiunea unui viitor veșnic verde."

				"npc_dota_hero_huskar_bio"										"Eliberat din chinurile sacrului Tărâm Nothl, Huskar și-a deschis ochii și l-a văzut pe Dazzle, preotul risipitor al umbrelor, rostind o incantație complicată asupra lui. Contrar vechilor rituri ale Ordinului Dezun, spiritul lui Huskar fusese salvat din eternitate, dar, ca toți cei care trec prin Nothl, fusese irevocabil schimbat. Nu mai era la mila unui trup muritor. Însăși seva vieții lui devenise o sursă de putere incredibilă. Fiecare picătură pe care o vărsa se întorcea cu o energie de zece ori mai arzătoare și feroce. Cu toate acestea, acest dar nou îl înfuria pe Huskar, căci salvându-l din Nothl, Dazzle îi refuzase un loc alături de zei. Fusese privat de propriul său sacrificiu sacru.<br><br>Cu timpul, bătrânii ordinului au decis să-și extindă influența, iar Huskar, au hotărât ei, urma să fie o unealtă formidabilă în campania lor. Însă a deveni o simplă armă pentru ordinul care îi negase dreptul din naștere îl tulbura și mai mult. Pe măsură ce primele scântei ale războiului s-au zărit, a fugit din locul de baștină pentru a-și găsi noi aliați, căutând în același timp o cauză demnă de a dezlănțui puterea pe care sacrificiul său total o putea aduce."

				"npc_dota_hero_broodmother_bio"													"Timp de secole, Broodmother, Arahnida Neagră, a pândit prin tunelurile întunecate de lavă de sub caldeira arzătoare a Muntelui Piroteo, unde și-a crescut în siguranță milioanele de progenituri arahnide înainte de a le trimite după pradă în lumea supraterană. Într-o epocă mai înaintată, Ptholopthales, Vizirul Lăcomiei, și-a ridicat ziguratul pe versantul vulcanului mort, știind că îndrăzneții care ar fi dorit să-i fure bogățiile atrăgătoare trebuiau să supraviețuiască tunelurilor infestate cu păianjeni.<br><br>După milenii de pace, Arahnida Neagră s-a trezit asaltată de un flux constant de zdrențăroși, ticăloși, membri cutezători ai cavaleriei și alți tineri nobili, a căror mireasmă era, desigur, îmbietoare, dar care nu ajutau deloc la crearea unui mediu propice pentru creșterea progeniturilor sale nevinovate. Obosită de intruziuni, i-a făcut o vizită lui Ptholophtales. Când acesta a refuzat orice compromis, ea l-a înfășurat pe vizir în mătase și l-a păstrat pentru a-l servi drept fel principal la un ospăț aniversar.<br><br>Din nefericire, absența stăpânei Fascinantului Zigurat n-a făcut nimic altceva decât să dea curaj unei noi generații de intruși. Dar momentul care i-a întins coarda de mătase a fost atunci când un aventurier mai stângaci a călcat pe unul dintre puii ei. Broodmother a ieșit la suprafață cu intenția declarată de a curăța lumea de toți acești nedoriți, până la ultimul erou, dacă era necesar, pentru a restabili liniștea și pacea în cuibul plin de prețioșii săi păianjeni."

				"npc_dota_hero_bounty_hunter_bio"												"Când cei vânați spun povești despre Gondar, Bounty Hunter, nimeni nu știe care sunt adevărate. În șoaptă, se spune că a fost abandonat încă de când era pui, învățând arta urmăririi ca o chestiune de simplă supraviețuire. Alții au auzit că a fost un orfan de război, luat sub ocrotirea marelui Soruq Vânătorul pentru a învăța de la stăpân meșteșugul lamei, în timp ce străbăteau pădurile întunecate în căutare de vânat mare. Alții cred că a fost un copil al străzii, crescut într-o breaslă de hoți și pungași, antrenat în arta furișării și a înșelăciunii. În jurul focurilor de tabără din sălbăticie, cei vânați de el discută zvonurile privind faptele lui Gondar, cu groază crescândă în glas: se spune că el a fost cel care l-a urmărit pe tiranicul Rege Goff ani după ce regentul nebun s-a ascuns, aducând capul și sceptrul său drept dovadă. Că el a fost cel care s-a infiltrat în tabăra rebelilor de la Înaltul Scaun, aducându-l în sfârșit în fața justiției pe faimosul hoț Pelerina Albă, pentru a fi judecat pentru crimele sale. Și că el a pus capăt carierei lui Soruq Vânătorul, condamnat ca infractor pentru uciderea prețiosului dragon infernal al Prințului. Poveștile despre abilitățile incredibile ale lui Gondar continuă, fiecare faptă îndrăzneață fiind mai incredibilă decât precedenta, iar fiecare țintă mai greu de prins. Pentru prețul potrivit, după cum știu cei vânați, oricine poate fi găsit. Pentru prețul potrivit, chiar și cei mai puternici pot simți frica în umbre."

				"npc_dota_hero_jakiro_bio"											"Chiar și pentru bestiile magice, un dragon cu două capete este o ciudățenie. În egală măsură gheață și foc, viclenie și furie, creatura cunoscută sub numele de Jakiro zboară peste câmpurile de luptă arse și înghețate, nimicind pe oricine îndrăznește să ridice vreo armă împotriva sa. Cuiburile de dragoni Pyrexae conțin întotdeauna doi pui. Faimoși pentru cruzimea lor chiar din primele momente ale vieții, dragonii nou-veniți pe lume încearcă să-și ucidă fratele chiar în cuib. Doar cei mai puternici supraviețuiesc. Astfel se asigură vigoarea speciei Pyrexae. Printr-un accident al naturii, ciudățenia Jakiro a eclozat dintr-un singur ou, reunind într-un singur individ întreagul spectru de abilități a variatei specii Pyrexae. Încătușate în armătura corpului său monstruos, puterile gheții și focului se unesc, iar acum niciun dușman nu mai este în siguranță."

				"npc_dota_hero_batrider_bio"										"Nu există niciun fel de armonie printre creaturile din Jungla Yama Raskav. Cu mușcături, gheare, clești sau copite, chiar și cel mai mic semn de slăbiciune înseamnă o moarte subită. Se spune că Rider era doar un băiat care cosea pleava de pe câmpul familiei atunci când a fost răpit, ridicat de un morde-liliac masiv, aflat în căutarea cinei. Dar băiatul a avut o idee mai bună: s-a strecurat din strânsoarea celui care-l capturase, s-a urcat pe spatele bestiei, iar apoi l-a ciopârțit cu uneltele sale. Ieșind dintre resturile sângerânde și amețit de fiorul zborului, băiatul a realizat că își găsise chemarea.<br><br>Băiatul a crescut, iar în fiecare vară se întorcea pe câmpul familiei, adesea aventurându-se în desiș pentru a retrăi acel prim fior al întâlnirii cu moartea, fie sub forma unor fălci, fie ca o cădere fatală. Anii au trecut, dar focul din el s-a întețit. A studiat vegetația, pătrunzând tot mai adânc cu fiecare expediție, până când, în cele din urmă, a găsit calea spre peșterile din inima ostilității. Se spune că Rider, în timpul unei nopți toride de vară, avea doar o frânghie, o sticlă de curaj lichid și o hotărâre arzătoare de a simți din nou cerul, când s-a avântat înăuntru..."

				"npc_dota_hero_chen_bio"											"Născut în Deșerturile Hazhadal, un loc uitat de zei, Chen a crescut printre triburile proscrise, care supraviețuiau în arșița deșertului. Folosind o metodă străveche de subjugare a animalelor, oamenii lui Chen creșteau locuthi, o specie rezistentă de dragoni pitici săpători, care topeau nisipul deșertului în tuburi de sticlă care aveau să colecteze apa de la ploaie de două ori pe an. Mereu la limita foamei și a setei, în conflict permanent cu vecinii și cu ei înșiși, într-o zi fatidică, clanul lui Chen a avut nesăbuința de a ataca tocmai caravana greșită.<br><br>În bătălia sângeroasă care a urmat, clanul lui Chen a fost înfrânt. Cu armurile lor, Cavalerii Obștii au nimicit rapid locuthii hipnotizați, care atacau și mureau val după val. Odată ce dragonii lor au fost uciși, a fost rândul tribului. Chen s-a zbătut, a tăiat, a sfâșiat și a pierit... sau așa se părea. Învins și îngenuncheat, și-a înfruntat execuția cu umilință, oferindu-și gâtul spre tăiere. Mișcat de curajul evident al lui Chen, călăul și-a oprit lama. În locul capului, i s-a oferit o alegere: să moară sau să se convertească. Chen a îmbrățișat noua credință cu o ferocitate nebănuită. S-a alăturat Cavalerilor Obștii și a arătat că-și merită armura, printr-o serie de convertiri sângeroase. Acum, cu fanatismul unui convertit și cu puterile sale de subjugare a animalelor la apogeu, caută necredincioși și îi îndreaptă spre răsplata lor finală."

				"npc_dota_hero_spectre_bio"						"Așa cum niveluri înalte de energie caută să se stabilizeze la un nivel scăzut, așa și Spectre - cunoscut sub numele de Mercurial - este o ființă de energie intensă și violentă, care se simte în mod irezistibil atrasă de scene conflictuale petrecute în lumea fizică. În timp ce forma sa spectrală normală depășește granițele simțurilor, de fiecare dată când ea se manifestă fizic, este lovită de o pierdere a conștiinței de sine--dar nu intenționat. În încleștarea din luptă, identitatea sa se sparge, se reconfigurează și începe să conștientizeze. Înțelege că ea e Mercurial, Spectrul--și că toate Haunturile sale nu sunt decât copii ale adevăratului și unicului Spectre. Concentrarea vine de la lupta pentru supraviețuire; până în momentele finale ale victoriei sau înfrângerii, ea se ridică deasupra materiei și se regăsește din nou în postura de formă eternă."

				"npc_dota_hero_doom_bringer_bio"						"Cel care arde și nu este mistuit, devorează și nu se sătură niciodată, ucide și este dincolo de orice judecată, Lucifer aduce osândă tuturor celor care i se împotrivesc. Purtând suflete în vârful unei săbii de foc, el este Cel Căzut, un general dizgrațiat din tărâmul de dincolo de lumină, alungat pentru păcatul sfidării: a refuzat să se supună. <br><br>Pentru acest păcat, marele clopot din Vashundol a răsunat de șase ori. Aripile sale au fost însemnate cu fierul roșu de șaizeci și șase de ori cu însemnele tărâmului, până când din acestea au mai rămas doar niște cioturi fumegânde. Fără aripi, s-a eliberat din legăturile care îl țineau în lumină și a căzut țipând pe pământ. Un crater în deșert, Paradisul pierdut. Acum atacă fără milă, fără motiv, singura ființă vie capabilă să se miște liber între cele șapte tărâmuri întunecate. Chinuit de nevoi incontrolabile, sfâșiat de talente de neimaginat, Doom poartă în sine propriul infern peste tot pe unde merge. Sfidător până la sfârșit. În cele din urmă, lumea îi va aparține lui Doom."

				"npc_dota_hero_ancient_apparition_bio"											"Kaldr, Ancient Apparition, este o imagine proiectată din afara timpului. El izvorăște din vidul rece, infinit, care precedă universul și îi așteaptă sfârșitul. Kaldr este, Kaldr a fost, Kaldr va fi... iar tot ceea ce percepem, deși ne apare deosebit de puternic, este de fapt numai cel mai slab ecou apus al adevăratului, eternului Kaldr. Unii cred că, pe măsură ce cosmosul îmbătrânește și se apropie de ultimele sale momente, strălucirea și puterea lui Kaldr se vor intensifica, iar această apariție va deveni mai tânără și mai puternică pe măsură ce sfârșitul eternității se apropie. Încleștarea sa de gheață va opri toată materia în loc, iar imaginea sa va răspândi o lumină prea teribilă pentru a fi privită. Nu va mai fi doar o apariție!"

				"npc_dota_hero_ursa_bio"													   	"Ulfsaar Warrior este cel mai feroce membru al tribului ursin, protectiv cu pământul și neamul său. În timpul iernilor lungi, în timp ce mamele dorm și îngrijesc puii, masculii patrulează pământurile de deasupra ca niște apărători neobosiți, vigilenți, ai căilor lor antice. Auzind mici zvonuri dar din ce în ce mai dese despre un rău care se întinde, Ulfsaar s-a dus dincolo de granițele tărâmului său natal sălbatic, intenționând să găsească și să distrugă pericolul de la sursă, înainte să-i pună poporul în pericol. Acesta este o creatură mândră, cu un spirit luminos și puternic, foarte demn de încredere, un aliat și apărător devotat."

				"npc_dota_hero_gyrocopter_bio"												"După ce a servit o viață întreagă în războaie, revolte, rezmerițe și revoluții, Aurel, colecționarul de medalii, simțea că văzuse destule. Dar, pe lângă câteva mărunțișuri și o pensie considerabilă, fostul inginer a rămas cu ceva mult mai prețios: planurile uitate și incomplete pentru un Gyrocopter, primul aparat de zbor pilotat, non-magic, din lume. Retrăgându-se în obscuritatea tropicală a Arhipelagului de Cenușă, având la dispoziție doar timp și bani, s-a apucat să dea viață invenției.<br><br>Pe măsură ce anii treceau, iar grămada de prototipuri eșuate se tot mărea, Aurel a început să se întrebe dacă zborul mecanic era posibil. La zece ani și o zi de la pensionare, într-o după-amiază însorită, răcorită de o briză ușoară dinspre sud, Aurel se așeză la manșa ultimului său model, plin de îndoieli și așteptând eșecul. Scoțând un geamăt din cauza efortului, trase de cablul de pornire, acoperindu-și capul, pregătit pentru inevitabilă explozie. Spre surprinderea sa, aparatul începu să se ridice și, după câteva ajustări panicate, se stabiliză. În mai puțin de o oră, se legăna în bătaia vântului, la aceeași altitudine cu pescărușii. Cu răsuflarea tăiată, Aurel fu copleșit de minunea zborului.<br><br>Pe măsură ce se lăsa întunericul, stabilise un curs înapoi spre atelier, dar imediat ce și-a întors aeronava, o ghiulea i-a străpuns coada. Abandonând epava, Aurel a înotat spre cea mai apropiată bucată de pământ, blestemând când nava responsabilă colecta rămășițele. Câteva zile mai târziu, întors la atelier, Aurel început să lucreze la un alt Gyrocopter. Unul capabil să transporte o încărcătură mult mai grea și mai periculoasă."

				"npc_dota_hero_spirit_breaker_bio"											"Barathrum Spirit Breaker este o ființă domnească și foarte puternică, de o inteligență feroce și elementală ce a ales să treacă în lumea materială pentru a participa la evenimente ce aveau repercursiuni asupra lumii elementale, casa sa. În acest scop, a întruchipat o formă ce avea să îi fie de mare folos atât în lumea noastră, cât și în afara ei. Forma sa fizică ia naștere din puterile acestei lumi, combinând trăsături atât bovine, cât și simiene--coarne, copite și mâini--ca și embleme exteriorizate a calităților sale interioare de putere, viteză și viclenie. Poartă un inel în nas, ca și amintire că servește un maestru ascuns și că această lume în care lucrează este doar o umbră a celei reale."

				"npc_dota_hero_alchemist_bio"												"Știința sacră a chimiei era o tradiție în familia Darkbrew, dar tânărul Razzil a dat dovadă de o creativitate, o ambiție și o imprudență nemaivăzute până atunci la niciun alt descendent al acestei familii. Cu toate acestea, când a ajuns la vârsta maturității, Razzil nu s-a dedicat afacerilor familiei, ci și-a încercat mâna la crearea aurului cu ajutorul alchimiei.<br><br>Plin de o îndrăzneală vrednică de reputația sa, Razzil a anunțat că va transforma un munte întreg în aur. După două decenii de cercetare, cheltuieli și pregătire, el a eșuat în mod spectaculos și a fost întemnițat pentru distrugerea pe scară largă cauzată de experimentul său. Cu toate acestea, Razzil nu era genul de om care să se lase descurajat așa ușor de un eșec, așa că a căutat să scape pentru a-și continua cercetările.<br><br>Când un căpcăun feroce a devenit noul său coleg de celulă, Razzil și-a dat seama că aceasta era oportunitatea de care avea nevoie. După ce l-a convins pe căpcăun să nu-l mănânce, Razzil s-a apucat cu grijă să pregătească o tinctură pentru căpcăun, făcută din mușchiul și mucegaiurile care creșteau pe pereții celulei. După o săptămână, aceasta părea gata. Când căpcăunul a băut poțiunea, l-a năpădit o furie nebună și incontrolabilă, a distrus gratiile celulei, iar apoi a trecut fără milă prin pereții și gardienii ce i s-au ivit în cale.<br><br>Curând, cei doi s-au rătăcit în pădurea din jurul orașului, lăsând în urma lor doar pagube și niciun semn de urmăritori. Datorită efectelor euforice ale tonicului, căpcăunul părea senin, fericit și chiar nerăbdător. Cei doi s-au hotărât să lucreze împreună, așa că au pornit să colecteze materialele necesare pentru a încerca din nou transmutarea alchimică a lui Razzil."

				"npc_dota_hero_invoker_bio"													"În forma sa timpurie, care după unii era și cea mai puternică, magia era în primul rând arta memoriei. Nu necesita tehnologie, baghete magice sau alte accesorii, ci doar mintea magicianului. Toate obiectele ritualice nu erau decât mijloace mnemonice, menite să-l ajute pe practicant să-și amintească, cu lux de amănunte, incantații precise care deblocau puterea unei vrăji.<br><br>Cei mai mari magi ai acelor vremuri erau cei înzestrați cu cele mai bune memorii. Totuși, invocațiile erau atât de complexe, încât toți vrăjitorii erau siliți să se specializeze. Cei mai devotați puteau spera, de-a lungul unei întregi vieți, să poată stăpâni trei vrăji, cel mult patru. Vrăjitorii de rând se mulțumeau cu două. Nu de puține ori se întâmpla ca un vrăjitor rural să cunoască doar o singură vrajă și chiar și pentru aceea să fie nevoit să consulte grimoarele atunci când se confrunta cu pierderi de memorie în rarele ocazii când era chemat să o folosească.<br><br>Însă printre acești practicanți timpurii a existat și o excepție: un geniu cu un intelect vast și o memorie prodigioasă, care a ajuns să fie cunoscut drept Invoker. În tinerețea sa, vrăjitorul precoce nu a stăpânit patru sau cinci, nici măcar șapte incantații, ci nu mai puțin de zece vrăji pe care le putea invoca instantaneu. A învățat multe altele, dar le-a considerat inutile și le-a exersat o singură dată, după care le-a dat uitării pentru a face loc invocațiilor mai practice. Una dintre aceste vrăji a fost Sempiternal Cantrap, o vrajă a longevității de o asemenea putere, încât cei care au invocat-o în primele zile ale lumii se află printre noi și astăzi (dacă nu cumva doar atomii au mai rămas din ei).<br><br>Cei mai mulți dintre acești cvasi-nemuritori trăiesc în liniște, temându-se să-și dezvăluie secretul. Dar Invoker nu este genul care să-și ascundă înzestrările. El este străvechi, mai învățat decât toți ceilalți, iar mintea sa pare să păstreze un imens simț al propriei valori… precum și pentru invocații cu care se amuză de-a lungul amurgului lent al zilelor muribunde ale lumii."

				"npc_dota_hero_brewmaster_bio"												"Adânc în Munții Plânsetelor, într-o vale de sub Orașul Ruinat, străvechiul Ordin Oyo a practicat timp de secole ritualurile sale de reverie sfântă, comunicând cu tărâmul spiritelor în grandioase festivaluri ale băuturii. Născut de o mamă muritoare și cu un tată celest, tânărul Mangix a fost primul care a crescut cu talentele ambelor descendențe. S-a antrenat cu cei mai buni esteți ai Ordinului, câștigând, prin beție sârguincioasă, dreptul de a concura pentru titlul de Brewmaster, cel mai onorat rang în secta contemplativă care fermentează malțul. <br><br>Confruntându-se într-o încercare a beției asemeni unei lupte pe viață și pe moarte cu maestrul străbun, Mangix a băut și s-a luptat timp de nouă zile. Nouă nopți ei s-au împiedicat, s-au învârtit, au înghițit și au lovit, până când, în cele din urmă, războinicul bătrân s-a prăbușit într-o beție adâncă, iar un nou Brewmaster a fost ales. Acum, tânărul și noul Brewmaster invocă puterea strămoșilor săi Oyo pentru a-i da viteză toiagului său. Când folosește magia, acesta apelează la strămoșii săi spirituali. Ca orice alt Brewmaster de dinaintea sa, acesta a fost trimis din rândul poporului său cu o misiune unică, de a cutreiera ținuturile, căutând iluminarea prin băutură, în căutarea răspunsului la vechea schismă spirituală, sperând să conceapă un singur gând care să unească din nou planul spiritual și cel fizic."

				"npc_dota_hero_chaos_knight_bio"										"Veteranul nenumăratelor bătălii purtate în mii de lumi, Chaos Knight provine dintr-o dimensiune din amonte, unde legile fundamentale ale universului și-au găsit o exprimare conștientă. Dintre toți Fundamentalii străvechi, el este cel mai bătrân și mai conștiincios, căutând neîncetat o existență pe care o cunoaște doar drept „Lumina”. Cu mult timp în urmă, Lumina a pășit în afara tărâmului precursor, sfidând primul acord. Acum, Chaos Knight trece dintr-o dimensiune în alta, mereu căutând să stingă Lumina oriunde o găsește. De o mie de ori a făcut asta, iar de fiecare dată alunecă într-o altă dimensiune pentru a-și reîncepe căutarea.<br><br>Călare pe calul său, Armagedon, se aruncă în luptă cu o frenezie maniacală, trăgându-și puterea din dezordinea universului. O manifestare fizică a haosului însuși, în momentele de răscruce, Chaos Knight apelează la alte versiuni ale sale din alte dimensiuni, iar acești călăreți întunecați se aruncă împreună în luptă, fiind de neoprit asemeni oricărei alte forțe a naturii. Doar atunci când ultima Lumină a lumii va fi stinsă definitiv, căutarea se va sfârși. Acolo unde călătorește Chaos Knight, moartea urmează curând."

				"npc_dota_hero_meepo_bio"										"„Dacă e să mă-ntrebi pe mine, în viață e important pe cine cunoști și ce găsești. Atunci când îți petreci viața în Ruinele Riftshadow, până și să găsești ceva de mâncare e o provocare, așa că trebuie să mai uiți de reguli, să mai șterpelești din când în când, trebuie să-ți cunoști punctele forte. Acolo sunt fiare ce te pot omorî, așa că trebuie să faci cumva să le prinzi în capcană pe cele slabe și să te ferești de cele puternice. Partea bună ar fi că ruinele au o istorie, iar unii prețuiesc mult istoria. Înainte era un palat acolo, un palat unde făceau tot felul de ritualuri întunecate. Chestii nasoale. Dacă supraviețuiai unei astfel de ceremonii, spărgeau un cristal și îți desfăceau sufletul în bucăți. Însă aveau artă frumoasă! Sculpturi și chestii. Uite ce e: câteodată mai dai de o gravură veche. De o duci înapoi în oraș și o vinzi, ți-ai asigurat mâncarea pe câteva săptămâni. Dacă ai și puțin noroc, poate găsești un cristal Riftshadow. Fă-i reclamă și întreabă lumea dacă-l vrea. Tot timpul este cineva care cunoaște ceva moș nebun căruia îi trebuie așa ceva. Dacă n-ai noroc, vinde-l unui Magus când mai trece unul prin oraș. Lor le plac astea. Oricum, orice ai face, ai grijă când umbli cu cristalele alea. Nu ai vrea să îl activezi din greșeală. Chiar doare.”"

				"npc_dota_hero_visage_bio"										"Cocoțate deasupra intrării în Labirintul Îngust sunt siluetele batjocoritoare ale garguilor, ce veghează veșnic. Fiare și păsări, oameni și monștrii, toate creaturile care mor și aleg să treacă dincolo vor ajunge, în cele din urmă, sub privirea lor. Pentru un spirit liber, decizia de a se aventura prin vălul morții este irevocabilă. Atunci când șansa se ivește, iar prin dibăcie sau măiestrie un suflet neliniștit își părăsește sentința, garguiul temut Visage, forma încătușată a spiritului nemuritor Necro’lic, este cel trimis pentru a-l aduce înapoi. Fără scrupule și eficient, fără a fi limitat de principiile oboselii și ale morții, Visage își vânează prada fără milă și fără a renunța, de bună voie distrugând pe oricine încearcă să-i ajute pe fugari. Cei ce nu respectă regulile vieții de dincolo nu se vor odihni niciodată, întrucât, deși este posibil ca cei morți să fie readuși la viață, este doar o problemă de timp până când Visage îi găsește și îi readuce la locul lor."

				"npc_dota_hero_disruptor_bio"											"Sus pe stepele răvășite de vânt din Druud, un tânăr și talentat făuritor de furtună numit Disruptor a fost primul care a descifrat secretele furtunilor de vară. Permanent asaltat atât de furtunile sezoniere, cât și de invadatorii din regatele civilizate dinspre sud, neamul Oglodi s-a străduit de secole să subziste pe vârful nesfârșitelor pământuri de pe înălțimi. Ei sunt vestigiul unei civilizații odinioară mărețe, un trib decăzut, a cărui tehnică de manipulare a furtunii era stranie și enigmatică, peticită cu rămășitele unor cunoștințe pierdute pe care nici măcar ei nu le mai înțelegeau pe deplin. Pentru locuitorii de pe platou, vremea a devenit un fel de religie, venerată ca o forță care poate atât să dea, cât și să ia viața. Dar furtunile electrice care aduc ploi dătătoare de viață vin cu propriul preț, iar cadavrele carbonizate și fumegânde pe care le lasă în urmă sunt multe.<br><br>Deși mic de statură spre deosebire de cei din neamul său, Disruptor este neînfricat și mânat de o curiozitate de nepotolit. În tinerețe, pe când nu era încă mânjit de sânge și nu avea un stryder, a explorat ruinele orașelor strămoșești, căutând prin bibliotecile dărăpănate și mucegăite de vreme, scotocind prin manufacturi pline de rugină. A luat ce i-a trebuit și s-a întors la tribul său. Adaptând o bobină de origine străveche, acesta poate concentra puterea electricității și invoca o furtună oricând dorește. Create prin magie și măiestrie, bobinele sale conțin puterea vieții și a morții: o putere mânuită cu precizie împotriva castelor invadatoare din sud și a tuturor intrușilor care calcă pe pământurile strămoșești ale neamului Oglodi."   

				"npc_dota_hero_keeper_of_the_light_bio"										"Călare pe un cal alb, această scânteie a sorilor nesfârșiți poartă numele de Keeper of the Light. Cu mult timp în urmă, Ezalor a scăpat din planul Fundamental, separându-se de celelalte forțe străvechi de care era legat în marea armonie Primordială. El este o putere ce a dobândit conștiință proprie la răsăritul universului, iar acum călărește simultan în toate planurile, cu un pas înaintea haosului ce îl urmărește, purtând darul său în vârful unui toiag strălucitor. Adevărata sa natură maiestuoasă zace ascunsă sub aparența exterioară a unui bătrân ramolit care abia poate sta în șa. Însă, când e pus în fața provocării haosului sau a forței întunericului, lumina sa primordială iese la iveală, iar întreaga sa putere este dezvăluită, transformându-l din nou într-o forță demnă de luat în seamă."

				"npc_dota_hero_slark_bio"												"Puțin este cunoscut de către locuitorii lumii uscate, Reciful Negru este o închisoare scufundată unde cei mai răi aparținând mării sunt trimiși pentru crime împotriva celor de-ai lor. Este un labirint de corali ascuțiți plin de slithereen criminali, Cei din Adâncuri perfizi, și specii de meranth sociopați. În acest labirint patrulat de țipari și apărat de anemone enorme, numai cei vicioși supraviețuiesc. Aruncat în Reciful Negru pentru crime neștiute, Slark și-a petrecut jumătate din viață fără neam sau blândețe, crezând pe nimeni, supraviețuind printr-o combinație de furișag și cruzime, păstrându-și gândurile și planurile pentru sine. Când infama Duzină a Recifului Negru a plănuit evadarea cu sfârșit tragic, și-au păstrat planul într-un secret perfect, ucigând pe oricine care ar fi pus cap la cap piesele--dar într-un mod sau altul, Slark a descoperit planul lor și și-a găsit un loc în acest plan. Zece din Duzină au fost omorâți în tentativa de evadare, iar doi au fost prinși, duși înapoi la Reciful Negru, apoi executați pentru distracția celorlalți deținuți. Dar Slark, cel de-al treisprezecelea membru neștiut, a folosit hărmălaia drept acoperire și a scăpat, fără să mai fie prins vreodată. Acum un rezident ascuns al lăstărișului de mangrove carnivore ce ocupă partea sudică a Shadeshore, Slark rămâne singurul care a evadat cu succes din Reciful Negru."

				"npc_dota_hero_medusa_bio"												"Frumusețea este putere. Acest gând a mângâiat-o pe Medusa--cea mai tânără și mai frumoasă dintre cele trei frumoase surori Gorgon, născute dintr-o zeița a mării--pentru că ea era singura muritoare dintre cele trei surori. Gândul a mângâiat-o, până în ziua în care atacatori mascați au invadat tărâmul Gorgon și le-au răpit de acasă pe cele două surori nemuritoare, fără a fi impresionați de frumusețea sau de lacrimile lor. Unul dintre invadatori a prins-o și pe Medusa însă apoi a împins-o deoparte cu o privire dezgustată: 'Aceasta miroase a muritor. Nu avem niciun folos pentru ceea ce moare.' Umilită, înfuriată, Medusa a fugit la templul mamei ei și s-a aruncat în fața zeiței plângând, 'Mi-ai negat viața veșnică--prin urmare te implor, dă-mi putere! Putere pentru a-mi dedica restul vieții să-mi salvez surorile și să răzbun această nedreptate!' După o lungă cugetare, zeița a cedat cererii fiicei sale, lăsând-o pe Medusa să-și ofere frumusețea legendară pentru o față și o formă de o putere de îngrozit. Medusa nu a regretat această alegere niciun moment. A înțeles că puterea este singură frumusețe pe care merită să o ai--pentru că doar puterea poate schimba lumea."

				"npc_dota_hero_centaur_bio"												"Se spune că drumul unui centaur este pavat cu cadavrele celor răpuși. Pentru cel numit Warrunner, drumul a fost într-adevăr lung. Pentru străini, clanurile cu patru picioare din Druud sunt adesea confundate cu simple creaturi grosolane. Limba lor nu are formă scrisă, cultura lor nu are tradiții pictografice, muzică structurată sau vreo religie oficială. Pentru centauri, lupta este expresia perfectă a gândurilor, cea mai înaltă manifestare a sinelui. Dacă uciderea este o artă printre centauri, atunci Bradwarden, Centaur Warrunner, este cel mai mare artist al lor. Acesta și-a dovedit valoarea în Omexe, o arenă antică unde clanurile de centauri s-au adunat milenii la rând pentru ritualurile cu gladiatori. Pe măsură ce faima lui se răspândea, spectatorii curioși veneau de pretutindeni ca să-l vadă pe marele centaur în acțiune. Fiind întotdeauna primul care intră și ultimul care pleacă din arenă, el compune capodopere cu ocazia fiecărei vărsări de sânge, cu fiecare lovitură de lamă mânjită cu sânge. Sunt poezii scrise cu sânge pe oțel, aruncate în modele complexe pe nisipul pal al câmpului de luptă.<br><br>Warrunner a învins luptător după luptător, până când arena a răsunat de scandările numelui său și s-a regăsit singur, campionul necontestat al neamului său. I s-a acordat măreața centură din Omexe, care stă înfășurată pe trunchiul său lat, dar în victoria sa, artistul morții a găsit numai goliciune. Ce este un războinic lipsit de provocări? Marele centaur a ieșit din Omexe în acea zi cu un nou scop. Pentru poporul său, Warrunner este cel mai mare războinic care a pășit vreodată în arenă. Acum, a pornit la drum să dovedească tuturor că este cel mai mare luptător care a trăit vreodată."

				"npc_dota_hero_bristleback_bio"											"Rigwarl nu a fost niciodată genul care să întoarcă spatele unei lupte, fiind cunoscut pentru că se bătea cu cei mai mari și mai răi bătăuși pe care-i putea găsi. Botezat drept Bristleback de mulțimile de bețivi, era nelipsit din ringurile ilegale ale tuturor tavernelor, de la Slom și până la Elze, până când faptele sale au atras atenția unui hangiu care căuta un executant. Pentru ceva băutură, Bristleback a fost angajat să colecteze datoriile, să mențină ordinea și să rupă câte un picior sau două (sau cinci, în cazul unei javre arahnoide ghinioniste).<br><br>După o noapte de desfătare, în care corecția corporală a fost aplicată în mod egal atât asupra clienților vinovați, cât și asupra propriului ficat, Bristleback și-a întâlnit în cele din urmă egalul. „Fildeșii tăi mă jignesc, domnule,” se spune că a îngăimat băut către un individ deosebit de mare din pustietățile nordice, care trebuia să-și plătească nota. Ce a urmat a fost o luptă demnă de o legendă. O duzină de luptători s-au azvârlit în luptă. Niciun scaun nu a rămas întreg, iar, în cele din urmă, imposibilul s-a produs: nota a rămas neplătită. În săptămânile ce au urmat, rănile lui Bristleback s-au vindecat, țepii i-au crescut la loc, dar onoarea unui executant poate fi o chestiune înțepătoare. A plătit datoria din propriul buzunar, jurând să-l urmărească pe nordic și să se răzbune. Și atunci a făcut ceva ce nu mai făcuse niciodată: s-a antrenat cu adevărat, descoperind în același timp un adevăr surprinzător despre sine. Un zâmbet i s-a desprins pe chip în timp ce-și flexa țepii. A întoarce spatele unei lupte s-ar putea să fie exact ce-i trebuia."

				"npc_dota_hero_skywrath_mage_bio"									"Deși ocupă o poziție importantă de mag în curtea regală a Cuibului Spectral, Dragonus duce o viață complicată. Încă de la naștere acesta a fost destinat să asigure protecția persoanei care se va afla la tronul Cuibarului Ghimpilor, însă acesta o urăște din tot sufletul pe regina actuală din Skywrath. Pe când era tânăr și nobil, Dragonus s-a împrietenit și apropiat de cea mai mare prințesă a Skywrath, Shendelzare, prima în ordinea de succesiune la tronul Cuibarului. O iubea necondiționat, însă pe parcurs ce acesta își continua studiile, atenția i-a fost distrasă de învățarea tainelor cabalistice pentru stăpânirea vrăjitoriei din Skywrath.
				<br><br>Orbit de preocupările lui cerești, acesta n-a observat semnele banale ale trădării din cadrul curții regale care ar fi complotat împotriva iubirii sale, Shendelzare, și a ratat șansa de a preveni o astfel de trădare. Atunci când coroana a fost zguduită de o lovitură de stat rapidă și violentă, acesta și-a întrerupt studiile și a descoperit că și-a pierdut cea mai dragă și mai veche prietenă. Cuibarul Ghimpilor aparținea acum surorii mai mici și nemiloase a Shendelzarei, iar Dragonus n-avea de ales. Magia unui Skywrath Mage deservește numai vița nobilă din Skywrath, așa că dacă ar încerca să se răzvrătească împotriva Cuibarului, ar rămâne fără puteri. Dragonus se agață de poziția sa, crezând că aceasta este singura lui speranță de a o readuce într-o zi pe adevărata lui iubire la tronul de drept. În tot acest timp, secretul său este cunoscut doar de zeița Scree'Auk, a cărei magie a transformat-o pe Shendelzare dintr-o creatură fizică infirmă într-o întruchipare a unei energii pure a răzbunării.
				<br><br>În timp ce visează să-și readucă regina iubită la tronul Cuibului Spectral, acesta visează cu mai multă îndârjire s-o readucă pe Shendelzare într-o formă fizică vindecată complet. Rolul dublu al acestuia în cadrul curții regale îl torturează, deoarece e un nobil și o creatură cu intenții bune, dar cea mai mare tortură a sa este simpla imaginare a urii pe care Vengeful Spirit o poartă în inimă pentru el."

				"npc_dota_hero_abaddon_bio"									"Izvorul din Avernus este sursa puterii unui neam, o fisură în pietrele primordiale din care timp de generații au izvorât vapori de putere profetică. Fiecare nou-născut al cavernoasei Case Avernus este scăldat în ceața neagră și, prin acest botez, i se oferă o legătură înnăscută cu energiile mistice ale ținutului. Aceștia cresc având convingerea că sunt protectori fervenți ai tradițiilor lor, obiceiurilor tărâmului, dar ceea ce ei protejează cu adevărat este Izvorul însuși. Iar motivațiile ceții sunt neclare.<br><br>Când pruncul Abaddon a fost scăldat în Izvor, se spune că ceva ciudat s-a întâmplat. În ochii copilului a apărut o sclipire de înțelegere care i-a neliniștit pe toți cei prezenți și i-a făcut pe sacerdoți să șoptească. El a fost crescut să calce pe urmele descendenților Casei Avernus: urma să devină soldat și să se formeze în război, ca mai apoi, la nevoie, să poată conduce armata familiei pentru a apăra ținuturile ancestrale. Dar Abaddon a fost întotdeauna diferit. În timp ce alții se antrenau cu arme, el se adâncea în meditație în prezența ceții. A inhalat adânc vaporii care se ridicau din Izvor, învățând să-și îmbine spiritul cu puterea specifică neamului său. El a devenit o creatură a ceții negre.<br><br>Casa Avernus era plină de amărăciune: atât bătrânii, cât și tinerii îl acuzau că-și neglijează responsabilitățile. Dar toate aceste acuzații au încetat când Abaddon a pornit călare în luptă, iar toți au înțeles că puterile ceții îi dăduseră stăpânire asupra vieții și a morții, într-un fel nemaiîntâlnit până atunci la niciun lord al Casei Avernus."

				"npc_dota_hero_elder_titan_bio"											"Te-ai putea întreba: „Cum s-a format această lume? De ce, dintre toate lumile creației, aceasta are proprietăți atât de stranii, o alcătuire atât de diversă și pestriță de creaturi, culturi și legende?” „Răspunsul”, se aude o șoaptă, „se află la Titani.”<br><br>Acești strămoși primordiali au fost prezenți aproape de la Început, dacă nu chiar, martori direcți la creație. Marcați de cele dintâi energii ale universului, nu și-au dorit nimic mai mult decât să continue ei drept creatori. Astfel, și-au asumat rolul de a modela materia după voința lor prin cizelare. Iar când materia s-a dovedit mai puțin provocatoare decât și-ar fi dorit, și-au folosit uneltele asupra lor înșiși, remodelându-și mințile și spiritele, până când au devenit ființe de o rezistență nemaivăzută. Realitatea însăși a ajuns obiectul suprem al meșteșugului lor. Cu toate acestea, au mai și greșit. În fața unei ambiții atât de mari, greșelile sunt inevitabile.<br><br>Cel pe care îl cunoaștem drept Elder Titan a fost un mare inovator, unul care a studiat forja creației. În dorința de a-și desăvârși măiestria, a frânt ceva ce nu mai putea fi reparat, ci doar aruncat. A căzut în propria sa lume distrusă, el însuși un suflet frânt. Acolo a dăinuit printre fragmente ascuțite ale realității și dimensiuni crăpate, alături de alte fragmente rătăcite ce se strecuraseră prin crăpăturile universului timpuriu. De aceea lumea pe care o cunoaștem pare a fi insula unor naufragiați, supraviețuitorii unui naufragiu de mult uitat. Uitat de toți, însă mai puțin de Cel care singur se învinuiește. El își petrece veșnicia căutând o cale de a înfăptui reparația pentru a reuni părțile sufletului său frânt, ca noi și lumea însăși să putem fi, într-o zi, întregi din nou. Acesta este cel pe care îl cunoaștem drept Elder Titan."

				"npc_dota_hero_legion_commander_bio"									"Au venit pe neașteptate. Dincolo de zidurile ce înconjurau Coridorul de Piatră, un sunet teribil a răsunat, iar din întunericul necunoscut a năvălit o armată de nenumărate fiare, mânuind flăcări și vrăji spurcate, ucigând și răpind mame și fii pentru scopuri întunecate. Din armata cândva impunătoare a Coridorului de Piatră, doar Legiunea de Bronz, condusă de neînduplecata comandantă Tresdin, se afla suficient de aproape pentru a răspunde chemării la luptă. Au pornit de îndată spre orașul lor, croindu-și drum prin alei însângerate și tarabe ce ardeau, tăind prin gloata monstruoasă până la sursa invaziei subite: o ruptură eterică deschisă chiar în piața centrală, pe a cărei margine se afla temutul lor campion.<br><br>Învelit într-o strălucire corozivă, conducătorul hoardei abisale a lovit cu lama sa uriașă, despicând un soldat în două și făcându-i carnea să se strice brusc. Tresdin și-a ridicat sabia pătată de sânge, fixându-și privirea asupra bestiei. Aceasta s-a întors spre ea, zâmbind printr-un labirint de dinți. Nepăsători la bătălia care se dezlănțuia în jur, s-au încleștat în luptă.<br><br>Parând lovituri una după alta, cei doi s-au încins în dansul mortal al duelului, în timp ce Legiunea de Bronz era decimată în jurul lor. Tresdin a sărit înainte atunci când adversarul său și-a rotit sabia pentru a o lovi. Soarta luptei s-a schimbat. Atacul a lovit-o pe neașteptate pe Tresdin, din lateral, o împunsătură brutală, dar chiar și atunci când își pierduse echilibrul, ea și-a adunat toate forțele pentru încă o lovitură. Cele două lame s-au ciocnit scrâșnind, garda a fost străpunsă, iar laba noduroasă de dedesubt a fost spintecată în două, împroșcând un jet înspăimântător de scântei și sânge. Martorii hidoși au privit uluiți cum Tresdin a continuat atacul, înfigându-și lama prin carnea bestiei, până în inima ce-i bătea năvalnic. Cu un răcnet care a despicat norii de pe cer, creatura s-a transformat într-un torent de viscere și agonie. Portalul infernal a început să tremure, iar energia care susținea hăul de dincolo s-a disipat la fel de brusc precum apăruse. Invadatorii rămași au căzut rapid sub oțelul soldaților Coridorului de Piatră.<br><br>Deși biruitori, supraviețuitorii aveau puține motive de sărbătoare: orașul zăcea în ruine, iar cei rămași erau puțini. Incendiile continuau să se răspândească. Desfășurându-și stindardele de război, Tresdin a adunat câți aliați a putut găsi. Mânia îi mocnea în timp ce jura o răzbunare necruțătoare asupra forțelor abisului. Blestemat să fie oricine ar îndrăzni să-i stea în cale."

				"npc_dota_hero_ember_spirit_bio"										"Pierdută în Munții Bocetelor, Fortăreața Flamelor zăcea părăsită: sălile de antrenament îi erau goale, iar curtea îi era plină de frunze și praf. Pe un piedestal din templul pecetluit zace un vas de topaz umplut cu o cenușă antică, rămasă după arderea pe rug a războinicului-poet Xin. Timp de trei generații, Xin și-a învățat acoliții Legăturile Flăcării Protectoare, o serie de mantre menite să antreneze mintea și trupul pentru realitățile dure ce se ascundeau dincolo de zidurile fortăreței.<br><br>Însă, învățăturile sale pentru ce-i ce-și doreau să devină războinici au devenit ținta unor rivalități aprige, ajungând ca în amurgul vieții, Xin să fie învins și ucis, moment după care adepții să-i s-au împrăștiat peste tot. Cu toate acestea, pe măsura ce anii s-au transformat în decenii, iar discipolii în descendenți, învățăturile sale au continuat să dăinuie prin mijloace discrete și fapte similare. Atins de moștenirea nemuritoare a învățătorului, Celestul Arzător, aspectul curios al focului, a pătruns în Fortăreața Flamelor și a reaprins cenușa rugului. Din acest jar strălucitor s-a ivit chipul lui Xin, învăluit în flăcări, cu o față gânditoare, fiind gata să pregătească, să predea și să împărtășească flăcările cunoașterii cu toți care aveau nevoie de ea."

				"npc_dota_hero_earth_spirit_bio"									"Departe în Alpestru, printre stânci și prăpăstii, se întinde o fâșie de jad sacru, ocolită de mineri încă din vremuri de mult uitate. Din acest material rar, statuia marelui general Kaolin a fost sculptată și îngropată în fruntea unei armate funerare de piatră din zece mii de inși, soldați și sfinți, bufoni și acrobați, sculptați de meșteri și înmormântați timp de milenii în îmbrățișarea întunecată a Pământului.<br><br>Ceea ce meșterii nu știau era că în interiorul straniei fâșii de jad curgea însuși spiritul Pământului, o forță elementară în armonie cu planeta. Când forța din jadul sculptat s-a desprins de sângele dătător de viață al lumii, aceasta și-a adunat puterea de-a lungul a o mie de ani, iar apoi a săpat până s-a eliberat și a cunoscut din nou lumina. Acum, Kaolin, mărețul Earth Spirit, străbate drumurile din Alpestru, luptând pentru spiritul Pământului; iar, în vremuri de restriște, își cheamă rămășițele armatei îngropate, prinse încă în îmbrățișarea iubitoare a pământului."

				"npc_dota_hero_abyssal_underlord_bio"	"Nu există nici mituri, nici cântece care să prevestească venirea lor. <br><br>În adâncurile pământului zac minuni și orori necunoscute. Dacă te cufunzi destul de adânc, mult sub câmpurile de magmă șerpuitoare și rădăcinile mocnite ale vulcanilor adormiți, vei da de orașul de obsidian Aziyog ale cărui construcții de piatră fără de egal se întind de-a lungul unei caverne nesfârșite. Între zidurile în formă de fagure, clădite cu oasele nenumăraților sclavi, se află domeniul Hoardei Abisale și conducătorul acesteia, Vrogros. <br><br>Înarmat de forjori monstruoși ai neamului său și versat în tainele Faliei Întunecate, Vrogros este capabil să aducă foc și pizmă prin distorsiunea dintre lumi. Acesta caută mereu să-și extindă stăpânirea, nimicind sau înrobind pe toți cei care-i ies în cale. Totuși, pământurile oferite de tărâmul subteran sunt puține, așa că atenția i s-a îndreptat către lumea de deasupra. La porunca sa, primele valuri de invadatori abisali au mărșăluit deja prin falie, câteva legiuni sortite pieirii, menite doar să testeze puterea națiunilor de deasupra. Acum, pe măsură ce întreaga sa armată se pregătește pentru o cucerire fără sfârșit, Vrogros însuși pășește într-o lume scăldată de soare pentru a-și anunța domnia ce urmează. Cei care-l vor înfrunta pe Underlord se vor pleca și vor plăti bir sau vor fi zdrobiți pe loc."

				"npc_dota_hero_winter_wyvern_bio"									"Precum mulți poeți mari, Auroth își dorește doar să aibă timp să scrie, dar viața lui Winter Wyvern e plină de întreruperi. Epopeile Eldwurms au o istorie lungă și colorată, dar unii se tem că înțelepții dragoni rămași nu mai sunt pe atât de prolifici ca pe vremuri, cu doar câteva rânduri adăugate Epopeei Eldwurm de la ultima epocă a măreției. Auroth se plânge: ”Uităm că viața înseamnă mai mult decât trimful și dominarea inamicului. Trebuie să ne trăim viața în căutarea expresiei creative.” Ea se îmbarcă în expediții de cercetare, colecționând cărți pentru inspirație. Dar toată această cercetare poate distrage atenția, iar ea petrece mai puțin timp scriind decât ar trebui. Deși știe că ar trebui să stea în bârlogul său, adăugând rânduri Epopeilor, ea se regăsește prinsă în lupte epice împotriva inamicilor puternici. Ea pradă castele, năvălește în biblioteci antice ... și dacă din întâmplare se acopere și de glorie între timp, își spune că este doar un efect secundar al cercetărilor sale. De fapt, pe când iscusința și puterea sa pe câmpul de luptă sunt legendare, munca sa de cărturar de până acum nu e tocmai demnă de laude literare. Dar ea nu e mulțumită să fie doar protagonistă în folclorul eroic. Ea vrea să îl și creeze."

				"npc_dota_hero_arc_warden_bio"									"Înainte ca totul să ia naștere, a existat o prezență: un cuget primordial, infinit și magnific, al cărui scop era unul misterios. Pe măsură ce universul a început să se formeze, acest cuget s-a frânt și împrăștiat. Două frânturi mari din acesta, care aveau să fie luminoșii și întunecoșii, au devenit forțe opuse și au început să modeleze întreaga creație pentru a deservi conflictul dintre ele.<br><br>Pe măsură ce războiul și cataclismul amenințau universul aflat în formare, o a treia frântură avea să-și facă apariția sub numele de Zet. Sarcina sa era aceea de a asigura echilibrul și a readuce totul la o unitate perfectă. Șocat de conflictul celor două frânturi, Zet și-a adunat toate forțele, iar, cu o mișcare fulgerătoare, acesta a reușit să-și copleșească frații și a contopit aspectele beligerante într-o sferă stelară pe care a aruncat-o în întuneric, pe orbita unei lumi neimportante. Echilibrul a fost atins, însă Zet avea să rămână doar cu o fracțiune din puterile sale. Cu ultimele sale puteri, acesta a decis să păzească rezultatul eforturilor sale și a făcut-o necontenit timp de nenumărați eoni.<br><br>Viața înflorea în lumea de dedesubt, fără a ști de pericolul ce pândea în luna ce strălucea blând sau de eforturile lui Zet de a o menține astfel. Pe măsură ce conflictul etern continua în interior, au început să apară crăpături pe suprafața lunii, care s-au transformat mai apoi în fisuri extinse pe care Zet, în forma sa actuală, nu era capabil să le oprească, luna ajungând să se sfărâme. Frânturile au reușit să se elibereze din lună și să reia conflictul devastator.<br><br>Aruncat în cele mai îndepărtate colțuri ale spațiului de forța exploziei lunii, Zet s-a trezit transformat de energiile disonante ale foștilor săi prizonieri. Nemaiavând o singură formă și minte, prezența sa s-a împărțit în mai multe: unele mai slabe, altele mai puternice, toate fiind conectate de un flux de conștiință trecător. Deși se lupta cu propria dezbinare, Zet s-a repezit spre conflictul dintre frații săi care lua amploare, adunându-și voințele frânte pentru un singur scop: toate frânturile aveau să fie reunite sau distruse odată pentru totdeauna, astfel încât dezechilibrul să nu se răspândească și mai mult..."

				"npc_dota_hero_dark_willow_bio"		"Copiii adoră să spună povești despre aventurile năstrușnice ale zânelor... asta deoarece copiii nu știu că majoritatea zânelor sunt niște nenorocite răutăcioase. Iar, în lumea zânelor răutăcioase, nu există vreun nume rostit cu mai mult dispreț decât Mireska Sunbreeze.<br><br>Fiind fiica unui rege negustor al zânelor, Mireska a crescut în Revtel, o nație necruțătoare unde manipulările și omorurile erau la ordinea zilei. Dar, deși Mireska era o adeptă ferventă a acestor obiceiuri, legi nescrise și ritualuri sociale care-i guvernau fiecare părticică din viață, toate acestea erau destul de plictisitoare pentru ea.<br><br>Ca urmare, Mireska a făcut ceea ce ar face mai toți copiii rebeli: a ars din temelii moșia familiei și a plecat cu spiritul ei de companie, Jex, pentru a trăi o viață de escroacă hoinară."

				"npc_dota_hero_pangolier_bio"		"Bărbații și femeile care compun Nivan Gallants trăiesc o viață a luptelor cu săbii, a legănării de candelabre și a romanțelor scandaloase. În timp ce respectă credința lor conform căreia „O viață de aventură este singura viață care merită trăită”, realizările lui Donté Panlin reușesc în continuare să atragă atenția chiar și a celor mai hedoniști spadasini.<br><br>Nu există niciun monstru pe care nu-l va răpune. Nicio creatură pe care nu o va cuceri. Niciun tiran căruia să nu-i facă față. Și niciun nobil care să fie imun la gura sa aurită."

		 		"npc_dota_hero_grimstroke_bio"		"Localnicii din Ashkavor se adunaseră în curtea templului, dornici să asiste la ascensiunea noului lor gardian, să stea lângă cel care avea să le lege sufletele de al său. În timp ce ultimele tușe ale pensulei sale atingeau piatra runică, iar legătura cu noul Înălțat lua naștere, cu toții, chiar și cei rămași în casele lor, puteau simți că ceva nu mersese deloc bine.<br><br>Acesta-și dăduse seama imediat ce era în neregulă. Picăturile de sânge divin pe care le obținuse pentru a amplifica puterea călimărilor sale au dus la contaminarea acestora, iar puterea vrăjii de legare pe care o invocase amenința acum să-l consume. O parte din cerneala contaminată începuse să urce de pe rună pe pensula sa, șerpuindu-se, iar mai apoi ii cuprinsă cu repeziciune mâinile. Din acel moment, se răspândi rapid. Odată ce cerneala îi acapară fața și gura, nu mai era în stare să țipe nici dacă-și dorea.<br><br>Întreaga sa viață își planificase cu meticulozitate pașii pentru a dobândi puteri ce depășeau limitele impuse de profesorii săi, încălcând chiar interdicția sacră privind îmbunătățirea cernelurilor. Când izvorul legăturii Înălțatului i se deschise, simți cum sufletul său era pătruns de o putere de neimaginat. Pentru a putea stăpâni această putere, trebuia să supraviețuiască.<br><br>Acesta trase adânc din puterea legăturii și se împotrivi șuvoiului de cerneală contaminată. Un geamăt puternic răsună la unison. Era strigătul colectiv al poporului său. Unii se ținură cu greu pe picioare. Cei mai slabi fură răpuși. Mulți încercară să fugă. Acesta trase și mai adânc din forța vitală a seminției sale. Însă nu fu suficient pentru a opri revărsarea cernelii.<br><br>Abia când simți că aerul din plămâni începu să nu-i mai ajungă, iar întunericul cernelii îl cuprinse pe deplin, găsi o cale de scăpare. Legătura creată cu poporul Ashkavoran, poporul său, menită să fie folosită doar pentru a-i proteja… curgea în două sensuri.<br><br>Cu ultimele puteri, mânat de ceva mult mai profund decât o simplă aversiune, împinse șuvoiul de cerneală către această legătură.<br><br>Încet, valul se retrase… și auzi urletele îngrozitoare ale poporului său, pe măsură ce cerneala coruptă se revărsă asupra lor. Când, în sfârșit, cerneala cedă, ochii i se deschiseră asupra unei lumi schimbate. Poporul Ashkavoran pe care îl cunoștea dispăruse. Fiecare suflet fusese transformat în umbre stranii ale propriei ființe. Nu mai erau făcuți din sânge și oase, ci din cerneală vâscoasă și spurcată."

				"npc_dota_hero_hoodwink_bio"			"Hoodwink și-a petrecut copilăria în paradisul idilic, plin de verdeață, care se întindea odinioară la marginea regatului Krimwohl. Dar, pe măsură ce regatul creștea, iar nevoile cetățenilor și ale armatei deveneau tot mai nepotolite, magnații rivali ai minereurilor și lemnului porniră într-o cursă nebună pentru a vedea cine devora cel mai repede frumusețile naturale ale pădurilor din apropiere, sfâșiindu-se unii pe alții pentru a satisface cerințele unei țări aflate în plină schimbare.<br><br>Locuitorii vechilor păduri aveau două opțiuni: să-i urmeze pe refugiați spre zonele deja supuse și să fie răpuși de praful de pușcă și oțelul din Krimwohl în timp ce își apărau vetrele sau să fugă mai departe spre nord, încercându-și norocul în văile și luminișurile bântuite și pline ce ceață ale Tomo’kanului de Lemn.<br><br>Acolo, în codrii nordici plini de pericole, Hoodwink s-a maturizat, evitând prădătorii redutabili din Tomo’kan, alipindu-se de unii bandiți locali, în timp ce se opunea altora, și găsind întotdeauna o cale să fie în centrul oricărui bucluc demn de interes, a căror autoare <i>se bănuia</i> că ar fi fost ea.<br><br>Când un miros slab al forjelor din Krimwohl a ajuns în cele din urmă în casa ei adoptivă, gândurile lui Hoodwink s-au îndreptat către familia și prietenii care ar fi putut supraviețui invaziei și care nu puteau trăi decât de pe o zi pe alta, în acele ținuturi devastate ale căror răni le purta în suflet. Nu s-a putut abține să se apropie de granițele civilizației pentru a-i privi pe diavolii care îi distruseseră vechea viață.<br><br>Acolo a descoperit adevărul: monștrii copilăriei ei nu aveau nimic monstruos. Erau și ei niște simpli indivizi, soldați, muncitori, comercianți… și refugiați. Iar soldații, cu tot oțelul și praful lor de pușcă, nu erau nimic în comparație cu pericolele adevărate din Tomo’kan, creaturi cu tentacule și dinți, pe care ea le evita cu agilitatea unei semințe de arțar purtate de vânt.<br><br>Știind că poate traversa oricând în siguranță drumurile întortochiate din Tomo’kan, unde majoritatea ființelor cu sânge cald se tem să pășească, Hoodwink își continuă acum lupta împotriva celor care încearcă să revendice și mai mult din ținuturile sălbatice, însușindu-și cu bucurie bunurile care îi plac și distrugându-le pe cele care îi par inutile, în timp ce îi conduce din nou pe cei care au supraviețuit către o viață în mijlocul naturii."
				
				"npc_dota_hero_dawnbreaker_bio"			"De-a lungul eonilor care au urmat după ce exodul lui Keeper a dat naștere erei luminii, o parte din descendenții primului soare au început să se alieze împotriva haosului lăsat în urma dispariției creatorului lor ancestral. Autoproclamându-se Copiii Luminii, aceștia nu considerau pe nimeni demn să preia mantia lăsată în urmă de Keeper și tânjeau să respingă asaltul întunericului, creând armate glorioase menite să curețe cosmosul de toate creaturile nopții primordiale.<br><br>Valora, Dawnbreaker, cea mai prețuită războinică dintre creațiile antice ale Copiilor, este vestitoarea strălucitoare a maiestății ordinii și luminii. Modelată din inima unei stele metalice tinere și încărcată cu o nouă viață de o suflare aurie, Valora a fost chemată să răspândească strălucirea înțelepciunii Copiilor până în cele mai întunecate colțuri ale universului, aprinzând cerurile cu fiecare lovitură a ciocanului ei celest, într-o bătălie nesfârșită pentru a ține haosul la distanță.<br><br>Cu timpul, Copiii au dezvăluit încă un scop pentru Dawnbreaker. Aceștia descoperiseră o cale de a impregna întregul cosmos cu lumina lor interioară, pentru a înlătura definitiv prezența întunericului, și au trimis-o pe Valora să pună stăpânire pe o sursă de mare putere, piesa lipsă a planului lor suprem. Însă, pentru prima dată, Valora și ciocanul ei au dat greș, iar prețul plătit de ea și de stăpânii săi a fost unul uriaș. Scânteia Copiilor Luminii a fost complet stinsă, iar Dawnbreaker a fost lăsată în derivă într-un ocean negru, pierdută vreme de nenumărate milenii înainte de a se prăbuși într-o lume necunoscută.<br><br>Acolo a zăcut într-o stare latentă, până când prezența unei stele tinere rătăcitoare a alimentat o forjă energetică antică, o relicvă a Copiilor care, asemenea ei, a zăcut îngropată nenumărate veacuri sub o pustietate roșie măturată de vânturi. Acum, cu o mică parte din fostele sale puteri redobândite cu ajutorul forjei, Valora se trezește într-un ținut devastat de război și de forțele omniprezente ale haosului. Ea e conștientă că e posibil ca zeii săi să fi apus, însă nu se poate spune același lucru și despre greutatea ciocanului său, egalată doar de voința ei de a-l mânui cu dreptate în numele binelui și al luminii."
				
				"npc_dota_hero_ringmaster_bio"		"Veniți, veniți, cu mic, cu mare, veniți de vă minunați de un spectacol cum n-ați mai văzut! Pregătiți-vă să fiți uimiți de ceea ce veți trăi! Fiecare Ancient va fi transformat în ruină!<br><br>Asistați la trucuri imposibile și de o îndrăzneală nemaivăzută de la miracolul mecanic cu rotițe și piulițe, Marele Cogliostro Kettle, Ringmaster, maestru în tortură și geniu al epocii sale. Acesta se află aici cu un singur scop, acela de a oferi agonie și divertisment oricărui erou suficient de îndrăzneț să tragă cortina stacojie a carnavalului și să se minuneze de misterele din spatele acesteia. <br><br>Vedeți voi, majoritatea maeștrilor fac greșeala de a aștepta ca publicul să vină la aceștia, dar Ringmaster <i>nu lasă asta la voia întâmplării</i>, ci își găsește <i>singur</i> publicul, pe care îl pune apoi <i>să urmărească</i> spectacolul."
				
				"npc_dota_hero_kez_bio"		"„M-am născut cu o recompensă pe capul meu. Cu cât cauzam mai multe belele, cu atât mai mult creștea și recompensa. De fiecare dată când Regina Imperia mărea recompensa, știam că am făcut ceva bine. Cea mai nasoală chestie este că am fost plecat atât de mult timp în Ținuturile Înghețate... încât acum trebuie să readuc recompensa aia înapoi la o valoare respectabilă.”"
				
				"npc_dota_hero_largo_bio"		"Neamul exilat din Rădăcinile Mâloase a descoperit o insulă vie, Velu'Mar, atât de antică încât comunică doar prin cântec. Crescut printre barzii-șamani care au învățat să comunice cu insula, Largo cutreieră acum tărâmurile cu o gașcă de discipoli broscuțe în căutarea inspirației pentru noi cântece pe care să le cânte insulei sale natale."
	}
}
